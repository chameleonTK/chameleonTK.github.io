---
layout: post
title: "บันทึกเดินทาง #หลับตาฝันถึงบ้านกง"
tags: [Archive, Notes On A Journey]
thumbnail: "assets/feats/your-gong-s-name/15542331_10208187205622288_1957677862836777074_n.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

ทริปชิวๆ ที่ทำให้ /me รู้จักโลกบอร์ดเกมส์ กับทริปกินที่ทุกคนไม่เคยต้องพูดคำว่า 'หิว' แม้แต่คำเดียว //แดร๊กตลอดทาง ไว้ครั้งหน้ามาเล่นบอร์ดเกมส์กันอีกนะ
<!--more-->

{% include aligner.html images="https://drive.google.com/uc?export=view&id=1wiqlD082Harg8_32jmrtwnsFlxLgoyXB" column=1 %}

ทริปนี้ไปมาตั้งแต่เดือนธันวาปีที่แล้ว[10-12/12/2016] แต่พึ่งมาเขียนบันทึกตอน 2017

ไม่แน่ใจเหมือนกันว่า ทำไมอยู่ๆถึงจัดทริปนี้ขึ้นมา เดาว่าน่าจะเกิดจากความอยากเที่ยวของนายเทพกร ซึ่งทริปนี้มีสมาชิกทีมกระรอกเป็นผู้จัดการเรื่องต่างๆ ตั้งแต่จองที่พัก จองที่เที่ยว /me ก็ทำหน้าที่ตั้งหน้าตั้งตาเที่ยวอย่างเดียว :))

เป้าหมายของทริปนี้ ก็คือ "ทริปปลายปี" ที่วังน้ำเขียว ชมสวนดอกไม้ หมอกเย็นๆตอนเช้า... ถึงแม้มันบิดๆเบี้ยวๆไปจากจินตนาการนิดๆหน่อยๆ แต่ถึงอย่างนั้นก็กลายเป็นความสนุกอีกแบบที่คิดไม่ถึงเหมือนกัน

เช้าวันออกเดินทาง ครั้งนี้ก็เหมือนกับทุกๆทริปที่ผ่านมา 8โมงเช้า, ลาน BTS จตุจักร และรถตู้ส่วนตัว ในวันนั้น /me ตื่นเช้ามาตั้งแต่ 7โมงเช้า แต่ไม่รู้ว่านาฬิกาช้าไป 1 ชั่วโมง เลยเข้าใจไปเองว่า สายแล้ว ทำยังไงดี? งานเร่งซิครับ เปลี่ยนชุด แปรงฟัน **ไม่ได้อาบน้ำ** หยิบกระเป๋าแล้วออกเดินทาง

หลังจากถึงที่นัดก็รู้สึกเป็นผู้ชนะ แต่ที่ไหนได้ กลายเป็นผู้ซกมกแทน ToT

พร้อมแล้ว ก็ออกเดินทาง

{% include aligner.html images="https://drive.google.com/uc?export=view&id=1OTeVVBB5RRNYIgKzgrk5P7vPFRZBG8pA" column=1 %}

หลังจากขึ้นรถตู้ /me พบว่า คราวนี้หรูหรามากมาย สามารถต่อเครื่องเสียงผ่านบลูทูธได้ วู้ววว

ออกเดินทางได้ไม่นาน ก็เริ่มเล่น "ทายเพลง" ซึ่งดีเจแคมป์เตรียมไว้เป็นอย่างดี มีตั้งแต่เพลงยุคเจ เจตรินเป็นวันรุ่น ไปจนถึงเพลงใหม่ๆอย่าง Love Yourself ของจัสติน บีเบอร์

มีแบ่งทีม ที่น่าตื่นเต้น คือ บางเพลง มีคนตอบได้กันตั้งแต่ขึ้นอินโทร ไม่ปล่อยโอกาส /me ตอบบ้างเลย บางเพลงก็ เอิ่มมมมมม นอกกรอบมากมาย ยิ่งถ้าเจอเพลง RS หรือ เพลงลูกทุ่ง ก็ต้องปล่อยให้คู่ณัชชะ-บ๊วยตอบไป

แต่เล่นไปซักพัก คะแนนหาย!! สุดท้ายก็เลยไม่รู้ว่าทีมไหนเป็นผู้ชนะเลย~

<div class="blockquote">
A winner is just a loser who tried one more time.
― George Augustus Moore</div>

ที่หมายแรกของเรา คือ ตลาดเสาไห้100ปี เพื่อแวะกินข้าวเที่ยง แต่กลายเป็นว่าดันมาถึงสระบุรีก่อนเวลา พี่คนขับรถเลยพามาแวะดูค้างคาวแม่ไก่ กันก่อนที่วัดหนองสีดา

แวะแรกที่เข้าวัด ก็เอ๋ วัดธรรมดาทั่วๆไป แต่ถ้าลองสังเกตดีๆ จะพบว่า มีค้างคาวเยอะมาก เกาะอยู่ตามต้นไม้ จังหวะที่ค้างคาวบินจากต้นไม้ คือ อลังการ

{% include aligner.html images="https://drive.google.com/uc?export=view&id=1VzvJJZlumDz6djv9KhlXqpXNMGFzzzN1" column=1 %}

หลังจากนั้น ถึงแม้จะเร็วไปนิด แต่ก็หนะ ไม่มีทางเลือก ก็เลยต้องเดินทางต่อไปที่ ตลาดเสาไห้100ปี สิ่งที่เจอหลังจากเดินลงจากรถ คือ...

ตลาดร้าง

เห้ยยยย มันเกิดอะไรขึ้น! 100ปีแล้ว มันคงผ่านมานานจนคนหายไปหมดแล้วซินะ แต่ยังดีมีร้านเกี๊ยวกรอบในตำนานอยู่ จัดไปคนละหลายชิ้น อร่อยมาก แป้งบางๆที่ทอดกรอบแบบไม่ไหม้ แผ่นเกี๋ยวละลายในปาก หมูรสชาติกำลังดี หลายๆคนก็บ่นว่า อมมัน แต่สำหรับ /me เอาไปเลย 8 คะแนน <span class="tag-en">#อร่อยไปแดร๊ก</span>

{% include aligner.html images="https://drive.google.com/uc?export=view&id=1yRqIs5WMEDkEk5tnF2iiQyxjO85AjCe1" column=1 %}

หลังจากกินเกี๊ยวเป็นอาหารเรียกน้ำย้อยกันแล้ว ก็ต้องตามด้วย main course และ ของหวาน ซึ่งตามวางแผนกันไว้ main course มื้อนี้คือ ร้านเคียงวาริน ร้านอาหารริมแม่น้ำป่าสักสุดชิวที่ตลาดเสาไห้100ปี นี้แหละ แต่เราจะมาถึงที่นี้กันตั้งแต่ 10 โมง แถมร้านก็ดูเหมือนว่าจะไม่เปิดรับซักเท่าไร (มิกกี้พึ่งมาบอกว่า ราคาแพง ด้วย!) กำหนดการเลยต้องมีการเปลี่ยนแปลง สิ่งที่เทพกรและอากงเลือก คือ ข้ามไปแล้วไปตามหาร้านบิงชูในสระบุรี

ตามแผนที่เทพกรและอากงเลือก เป้าหมายต่อไป จึงเปลี่ยนไปเป็น ร้านของหวานประจำเมืองสระบุรี [ร้านแฮปปี้แคท](https://www.facebook.com/happycat0520/) <span class="tag-en">#มาสระบุรีต้องมาแดร๊กบิงซู</span> <span class="tag-en">#บิงซูสระบุรี</span>

หลังเปลี่ยนเป้าหมายกันแล้ว ล้อหมุน แวะกินก๊วยเตี๋ยวต้มยำระหว่างทาง ก็ถึงที่หมาย เพราะอยู่ไม่ไกลกัน

ร้านแฮปปี้แคท เป็นร้านบิงซูเล็กๆที่เทพกร กูเกิลแล้วมาแปะในแผนการเดินทาง [บางเวลาก็สงสัยนะทำไมต้องเป็นบิงซู] หลังจากถึงร้านก็พบว่า ร้านนี้เล็กมากๆแค่ยืนมองก็เหมือนร้านจะทะลักแล้ว แต่ด้วยสายตาที่ทุกคนช่วยกันกดดันคนในร้าน //ความจริงแล้วคนที่นั่งอยู่กำลังรอเช็คบิลกำลังจะออกพอดี ในที่สุดร้านก็ว่าง 8 ที่พอสำหรับทุกคน ลุยยยยย~

{% include aligner.html images="https://drive.google.com/uc?export=view&id=1nUw7mW3FrFb5GLD0C1QwVGl3ij9mQsoB" column=1 %}

ความพิเศษของร้านนี้ คือ สามารถสั่งบิงซูแบบ on demand ได้ จะสั่งแปลกยังไง เดี๋ยวร้านก็ทำให้ได้

สำหรับโต๊ะอื่นๆก็สั่งตามรูปแบบของคนทั่วไป ซึ่งออกมาหน้าตาดูดี อร่อยเลยทีเดียว

{% include aligner.html images="https://drive.google.com/uc?export=view&id=1iYpYQpaEnQJ5zkanRXObMvBiU9ScuFtC" column=1 %}

แต่โต๊ะเทพกร ไม่คิดแบบนี้นะซิ สิ่งที่มันสั่ง คือ บิงซูน้ำแตงโม ราดช๊อคโกเลต สตอเบอรี่ กล๊วย +อะไรแปลกๆมีหลายอย่าง

{% include aligner.html images="https://drive.google.com/uc?export=view&id=1Hs5HPt44Dv0veHPlm4MuJpXHgqq5jXFk" column=1 %}

บอกเลยว่า "แดร๊กไม่ได้" ปกติแล้ว /me เป็นคนกินง่าย ของรถชาติแปลกๆก็กินได้

แต่บิงซูถ้วยนี้มันแย่ที่สุดเท่าที่กินของหวานมาเลย ToT แต่นอกจากบิงซูแล้ว ระหว่างนั่งเล่นอยู่ในร้าน มีอีเว้นฮาๆจากคอมเม้นของน้องของแป้น ให้ทุกคนเงิบแบบฮาๆกัน แต่เล่าที่นี้ไม่ได้ เพราะมีการอ้างอิงตัวบุคคล ตอนนี้นึกๆแล้วก็ยังฮา

หลังจากนั้นก็แวะ Lotus Express ซื้อน้ำและขนม แล้วก็ออกเดินทางไปยังที่พักแสนสุข ซึ่ง /me พึ่งมารู้ว่าเป็นบ้านพัก Western Style(มั้ง?) ชื่อ มาซิแคมป์

{% include aligner.html images="https://drive.google.com/uc?export=view&id=1_B_EwFaXsms29lunhQgdNO2ERn1vnayI" column=1 %}

หลังจากถึงที่พักแล้ว /me ก็ชวนทุกๆคนออกไปเที่ยวน้ำตกกัน แต่ดูเหมือนว่าแต่ละคนก็เอ้อระเหยลอยชาย โดยเฉพาะมิกกี้ จอมกวนที่ไม่อยากไปเที่ยวน้ำตก เพราะมิกกี้ขี้เกียจ หืมมมมม

หลังจากหลอกล่อ เอ๊ยย เจรจา ก็ได้ข้อตกลงว่า จะเดินเล่นรอบๆที่พักกันก่อน ถ้ามีที่ที่น่าสนใจ ก็จะอยู่ที่นี้ แต่ถ้าไม่ก็จะไปน้ำตกแล้วเลยไปกินข้าวเย็นกัน

ซึ่งแน่นอนว่า รอบๆมาซิแคมป์ ก็มีสระน้ำเล็กๆให้เล่น มีจุดแอดเวนเจอร์อีก 2-3 ที่ เป็นสะพานเชือก บันไดลิง บลาๆ ซึ่งก็พอทำให้ทุกคนแฮปปี้กัน เฮฮาๆ

{% include aligner.html images="https://drive.google.com/uc?export=view&id=18cUd6ocLF1vnRi4iIUCQBcs-WuNOfqpg" column=1 %}

แต่ดูเหมือนว่าจุดแอดเวนเจอร์จะน้อยไปนิด เล่นได้ซักพักก็เบื่อแล้ว ในที่สุดมิกกี้เลยจำยอมเดินทางไปน้ำตกกัน ซึ่งน้ำตกที่พูดถึงนี้ ก็คือ น้ำตกมวกเหล็ก ซึ่งเป็นจุดแบ่งเขตระหว่างจังหวัดสระบุรี และนครราชสีมา เรียกว่ามาที่นี้ได้เที่ยว 2 จังหวัดเลย(เพื่อ?)

น้ำตกมวกเล็กนี้เป็นน้ำตกขนาดเล็กๆ กลางลำคลองสีเขียวสดใส มีแอ่งน้ำให้ลงไปเล่นได้ แต่ดูเหมือนว่าทุกคนจะไม่พร้อมที่จะลงเล่นน้ำ กิจกรรมทางน้ำทั้งหมด จึงจบลงแค่การถ่ายรูป และเดินชมรอบๆ ส่วนตัว /me ชอบที่นี้นะ บรรยากาศชิวๆเย็นๆ กำลังดี

{% include aligner.html images="https://drive.google.com/uc?export=view&id=1AKIyJ7VApXNXvKaoxh8wbySJpBobC60C" column=1 %}

หลังจากเดินรอบๆถ่ายรูปกับอย่างเต็มอิ่มแล้ว มีคนเสนอ มื้อเย็นมื้อนี้เป็นหมูกะทะ ซึ่งอยู่ไม่ไกลจากน้ำตกซักเท่าไร แถมยังได้เดินผ่านตลาดเล็กๆระหว่างทาง แต่ดูเหมือนว่า ร้านเป้าหมายของมื้อนี้ ไม่น่ากินเหมือนที่มีในกูเกิล จึงเปลี่ยนเป็นร้านเสต็กที่เจอระหว่างทาง ซึ่งเป็นร้านเล็กๆ มีพิซซ่าโฮมเมด ถาดกลางรสชาติอร่อย กรอบกำลังดี คุ้มมาก จริงๆนอกจากพิซซ่าแล้วสเต็กของร้านนี้ก็อร่อยมากเลยทีเดียว ชื่อ [ร้านบาร์บอส เสต็ก](https://www.facebook.com/pages/Bar-Boss-SteakHome/195240187205062)

{% include aligner.html images="https://drive.google.com/uc?export=view&id=1e9FVbJHzkxQLnEroIpHSd7Dm2usxQqGn" column=1 %}
//ยืมรูปมาจาก วาป
/me ลืมไปเลยว่า ระหว่างทางที่เดินทาง นอกจากเกมส์ทายเพลงแล้วความบันเทิงอีกอย่างที่ฆ่าเวลาได้เป็นอย่างดี คือ [เกมส์ชาเย็น](https://www.facebook.com/playchayen/) เป็นเกมส์ทายศัพท์ตามหมวด เกมส์ง่ายๆแต่มันตอบโจทย์สำหรับกิจกรรมระหว่างเดินทางได้เป็นอย่างดี //เกมส์ของคนไทยด้วยนะเออ

หลังจากกินเสต็ก พิซซ่า และเล่นชาเย็นกันเสร็จแล้ว รู้สึกว่า ใกล้ๆร้านมีงานวัดประจำปีด้วยแฮะ <span class="tag-en">#โชคดีไปอีก</span> /me และผองเพื่อนก็เลยต้องแวะเดินกันสักหน่อย

ดูเหมือนว่ามิกกี้ จะปลาบปลื้มกับงานที่นี้มา คงเพราะความดิบ ความเรียล ที่หาไม่ได้ในกรุงเทพ สำหรับคนบ้านนอกอย่าง /me รู้สึกเฉยๆนะแต่ก็ชอบดีย์ มีการ์ตูน Vagabon ทั้งชุดในราคา 400+ เอง

{% include aligner.html images="https://drive.google.com/uc?export=view&id=1JLUX571FRb5cvGGj3j02N3NZTL6Ikj4H" column=1 %}

เดินกันแปปเดียวก็มืดซะละ ถึงเวลากลับห้อง

หลังจากถึงห้อง ความสนุกของทริปนี้ก็เริ่มต้นขึ้น ปกติแล้วกลางคืนมักเป็นเวลาของกิจกรรมเล่นไพ่ กินเหล้า หรือไม่ก็นนอนตายเพราะความเพลีย แต่ทริปนี้กลายเป็นทริปเล่นบอร์ดเกมส์นานาชนิดที่เตรียมกันมา เป็นครั้งแรกที่ /me ได้รู้ว่า โลกของบอร์ดเกมส์ ไม่ธรรมดาแฮะ แบบว่า แต่ละเกมส์สนุกโคตร คิดกันมาดี ไม่รู้ว่าเขาออกแบบกันยังไง สนุกโคตร ทริปนี้เท่าที่นับได้ มีตั้ง 5 เกมส์

ระหว่างเกมส์แรกที่เล่น เป็นออเดิร์ฟ คือ Carcassonne เป็นเกมส์ต่อเมือง แล้วนับแต้ม ระหว่างเกมส์ก็ต้องมีการวางแผน รวมมือกันและทรยศกัน มันส์ก็ตอนทรยศหนิแหละ พังแล้วพังอีก /me ประทับใจมากๆ กลับมาเขียนบล๊อคเลยทีเดียว วาป

{% include aligner.html images="https://drive.google.com/uc?export=view&id=1gSawk_vMC2lWW3uoyDufh2xCulq8tTW-" column=1 %}

หลังจากทุกคนว่างจากอารอาบน้ำ เปลี่ยนเป็นชุดนอนกันแล้ว เกมส์ต่อมาก็กลายเป็น เกมส์ Resistance ซึ่งคล้ายเกมส์ Killer มีไพ่ มีบทบาท และสกิลให้แต่ละคนเล่น เพื่อจับคนที่เป็นสปาย เป็นตระกูลเกมส์ที่ต้องบลัฟกัน สู้กันด้วยหลักฐาน อย่าง "กูรู้สึกว่า หน้าตาแบบนี้เป็นโจรแน่นอน" TOT จิตวิทยากันไป

{% include aligner.html images="https://drive.google.com/uc?export=view&id=1WlMZTpyISwO_jrF6jyQEf4kAuC9pZojF" column=1 %}

แต่ /me เล่นได้ไม่นาน ก็แยกไปเล่นอีกเกมส์ที่ชื่อว่า Catan ใครชนะจะได้เป็น Lord of Catan เป็นเกมส์แย่งทรัพยากร เพื่อสร้างดินแดน เป็นอีกเกมส์ที่สนุก ใช้พลังมากมาย รู้ตัวอีกทีก็ตี2 <span class="tag-en">#ไม่เข้มข้นเราไม่นอน</span> เหนื่อยสุดๆ

นอกจากนี้ก็จะมี Dixit เป็นเกมส์ทายไพ่ง่ายๆ สำหรับคลายเครียด (แต่ดูเหมือนว่าทุกคนจะติดใจอันนี้มาก หลังจากทริป ซื้อกันมาหลายชุดเลย) และสุดท้ายก็เป็น One Night Ultimate Werewolf (อันนี้ไม่ได้เล่น)

หลังจากเล่นบอร์ดเกมส์กันจนเพลีย ก็หลับกันไป

วันที่ 2 ของการเดินทาง

จริงๆ วันที่ 2 นี้เราจะเดินทางกันต่อไปที่พักอีกที่หนึ่ง ซึ่งว่ากันว่าบรรยากาศดีมาก~ แต่ที่มาซิแคมป์ก็ไม่ได้แย่ซักเท่าไร มีลมเย็นๆพัดไปมาให้หวิวๆกัน กับ American Breakfast บอกเลยว่า ไส้กรอกอร่อยเห้ๆ เนื่องจากคืนที่แล้ว /me นอนดึกมาก วันนี้เลยตื่นสายไปนิด ข้าวเช้าเกือบจะหมดแล้วเชียว ได้ยินพนักงานพูดอุบอิบๆว่า "ไส้กรอกหมดสต๊อกแล้วสัส" //ความจริงพูดแบบสุภาพๆนะ

{% include aligner.html images="https://drive.google.com/uc?export=view&id=1Un9nDdDH-7s8r1trmMq0y2HaNegaeKLJ" column=1 %}

แต่ละคนก็กินกันแบบชิวๆ ดูเหมือนไม่รีบร้อนอะไร กลับห้อง อาบน้ำ

ระหว่างที่เก็บของอยู่ ก็มีเสียงตึ๊ง ลั่นดังมาก เพราะเทพกรตีลังกา แล้วทำเตียงทะลุเป็นรูใหญ่เลย 555 ขำไม่ไหวแล้ว เสียดายที่ /me ไม่ได้อยู่ในฉากนั้น (แต่เทพกรไม่ได้เจ็บอะไรมาก)

เล่นใหญ่ซะฮาแตกเลย หลังจากนั้นก็รีบซิครับ รีบออกจากที่พัก กลัวจะโดนลากคอจ่ายค่าปรับ 555 แต่ก่อนกลับแอบมีวนไปเอาน้ำเก๊กฮวยที่แจกฟรีอยู่หลายรอบเหมือนกัน

**ลาก่อนมาซิแคมป์ เราขอโทษที่ทำเตียงพัง**

หลักจากนั้นก็ออกเดินทางไปยังที่พักที่ใหม่ ชื่ออะไรไม่รู้ แต่เรียกกันว่า "บ้านคุณบี๋" ซึ่งที่นี้มีเตาบาร์บีคิวสำหรับปาร์ตี้ตอนกลางคืนด้วย แต่ประสบการณ์จากคืนก่อน ทำให้ /me และอีกหลายคนตกลงกันว่า เราจะเที่ยวกันให้เสร็จก่อน แล้วค่อยไปที่พัก เพราะถ้าถึงที่พักแล้วไอ้มิกกี้จะงอแง ไม่ออกจากที่พักอีก

แผนของวันนี้ เริ่มจากแวะกินมื้อเที่ยงกันที่ร้าน [Ribmann](https://www.facebook.com/ribsmannn/) เป็นร้านสเต็กหรูชั้นดี ต้องกินกันอย่างผู้ดี ราคาแอบแพงแต่หืมมม อร่อยเถอะ!


{% include aligner.html images="https://drive.google.com/uc?export=view&id=1bueqGc5QBN9vrAjnzEI6yXo7SYkohHY7" column=1 %}

{% include aligner.html images="https://drive.google.com/uc?export=view&id=1OXuWDGL-8qDNsE8PEyWAtlgPpN7zO9Dp" column=1 %}


ก่อนออกจากร้าน แอบ dab กันซักหน่อย

{% include aligner.html images="https://drive.google.com/uc?export=view&id=1k7F1JdiYjl9OWFgdXmo4NiN_KITVw-oR" column=1 %}

หลังจากแดร๊กกันแล้ว ก็ไปแม๊คโครซื้อของตุนของสำหรับบาร์บีคิว ตื่นเต้นๆ

{% include aligner.html images="https://drive.google.com/uc?export=view&id=18xcVh6gEEqlqU-DMooqHMWKIW3m8gY5I" column=1 %}

ดูเหมือนว่าช่วงที่ไปกันนี้ [Dec 2016] ใกล้ๆที่พักจะมีสวนดอกไม้ หลายสวนเลยที่เปิดให้เข้าชมกันแค่ปีละไม่กี่ครั้ง แต่ดูเหมือนว่าจะไม่ดึงดูดชายโฉดอย่าง /we ซักเท่าไร แต่ไหนๆก็มาแล้วก็เลยต้องไปถ่ายรูปกันซักนิด จึงตกลงไปกันที่ Flora park เป็นสวนดอกไม้กว้างๆ แต่เล็กกว่าที่คิดไว้ ปีนี้อากาศไม่ค่อยหนาวมาก ทำให้หลายๆดอกไม่ค่อยสะพรั่งอย่างที่ควรจะเป็น แอบเสียดายเหมือนกัน

{% include aligner.html images="https://drive.google.com/uc?export=view&id=1H1pN4rXOznPUyvNwePrI0gFmdzd8Dpec" column=1 %}

เดินกันจนสวนปิด จากนั้นก็แวะซื้อส้มตำระหว่างทาง แล้วก็เดินหน้าไปที่บ้านคุณบี๋ แต่มาช้ากว่าที่คิดไว้มาก มาถึงที่พักก็ค่ำพอดี ถึงแล้วก็ปล่อยให้ ณัชชะและอาส้อบ๊วยไปเจรจา กะจะขึ้นห้อง อาบน้ำแล้วปาร์ตี้กัน

แต่.. หลังจากรอในรถตู้อยู่นาน รู้สึกว่ามันแปลกๆ ทุกๆคนก็ลงจากรถตู้เข้าไปดูสถาณการณ์ ดูเหมือนว่าที่พักจะเต็มไปแล้ว

อ้าวเฮ้ย ไม่เหมือนที่คุยกันไว้นี่หน่า~ //เพลงมา

{% include aligner.html images="https://drive.google.com/uc?export=view&id=1EndnlkIcWCOKEYTaxKtxdHkhVVogs-rA" column=1 %}

เงิบซิ เพราะว่า พวกเราก็จองกันมาแล้ว จ่ายเงินไปเต็มจำนวนไปแล้วด้วย มันเกิดอะไรขึ้น ซึ่งที่แน่ๆคือ /me รู้สึกโกรธมาก แต่ยังดีที่พนักงานที่นี้ คุมสถาณการณ์ได้เป็นอย่างดี ดูเหมือนว่าจะเกิดเหตุการณ์แบบนี้บ่อยแล้วเหมือนกัน วันนั้นมีตั้ง 3 คณะที่จองชนกัน (อ่าวววว คือรู้ปัญหา แล้วไม่แก้ไขกันเหรอเนี๊ยะ ปล่อยให้เกิดซ้ำแล้วซ้ำอีก Orz)

ดูเหมือนว่า สถาณการณ์นี้จะไม่สามารถแก้ไขได้ง่ายๆแฮะ เพราะว่าเรามาถึงกันค่อนข้างดึกพอสมควร(เพราะคิดว่าเอ็งมีที่พักให้หน่ะซิ) /me จึงบอกให้พนักงานที่นั้นจัดแจงหาสถาณที่ให้ /we แดร๊กข้าวกันก่อน เดี๋ยวเราค่อยมาเจรจากันอีกที

ยังดีที่ณัชชะโทรบอกให้ที่นี้เตรียมเตาปิ้งย่างกันไว้แล้ว พี่ๆพนักงานก็เลยจัดแจงโต๊ะ กลางแจ้ง ใต้แสงจันทร์ให้พวกเรา <span class="tag-en">#โรแมนติกไปอีก</span>

{% include aligner.html images="https://drive.google.com/uc?export=view&id=1-pGZSGp3MIHGA7EuPotvgmDNSM_6nAEr" column=1 %}

ระหว่างที่เตรียมปิ้งย่างกัน /me กับณัชชะก็โทรเจรจากับคุณบี๋เจ้าของที่พัก ซึ่งดูเหมือนว่าจะเป็นการจองซ้ำซ้อน มีเรื่องเทคนิคคอลผิดพลาดมากมาย(ข้ามมันไป) แล้วก็บอกว่า "เดี๋ยวพี่หาที่พักให้นะคะ" แต่ดูเหมือนว่าจะขาดความรับผิดชอบไปนิดๆ /me จึงถามต่อไปอีกนิดหน่อยว่า ปกติแล้วที่พักหรูแบบนี้ เขารับผิดชอบกันแค่นี้เองเหรอ? แลดูเห็นแก่ตัวไปนิดไหม? ด้วยน้ำเสียงโกรธๆ จนท้ายที่สุดก็เลยตกลงกันด้วยที่พักที่ใหม่(ในราคาเท่าๆกัน) กับส่วนลดอีก 3,000 บาท //ถ้าจะให้ลดมากกว่านี้ก็เหมือนจะเป็นการบีบบังคับกันเกินไป

เป็นที่ยอมรับกันทั้ง 2 ฝ่าย เฮ้อออออ

{% include aligner.html images="https://drive.google.com/uc?export=view&id=1s4wbecMI0T78--ElWO72pPKY-OUaoJy9" column=1 %}
//เรามีเซี๊ยะเป็นทีมกำจัดมะเร็ง

ปาร์ตี้ธรรมดาๆ เลยเปลี่ยนกลายเป็นปาร์ตี้กลางแจ้งใต้แสงจันทร์ กันเลยทีเดียว วู้ววว ยังดีที่แคมป์เสนอให้ซื้อหมูปิ้งนมสดแบบสำเร็จรูปมา เรื่องปิ้งๆย่างๆจึงกลายเป็นเรื่องง่ายไปเลย

{% include aligner.html images="https://drive.google.com/uc?export=view&id=1HtgbwNJzV85ywo4eBUFgCE0b7cRLkMqd" column=1 %}

แต่เสียดายที่ส้มตำที่ซื้อกันมา เย็นฉืดซะก่อน แถมรสชาติแดร๊กม่ายล้ายเลย ToT

{% include aligner.html images="https://drive.google.com/uc?export=view&id=1tm5Il695vltSEtLEhca5zHquEkiYRFYI" column=1 %}

หลังจากเจอเรื่องไม่คาดคิดกันมา ไปๆมาๆก็มาถึงบ้านพักที่ใหม่ สภาพวิทเทจไปอีกแบบ ดูดีมากมาย ถึงแม้วิวแถวนี้จะไม่สวยเท่าบ้านคุณบี๋ แต่ด้วยส่วนลดที่ได้รับ ก็ถือว่าโอเคเลยทีเดียว

ด้วยว่าบ้านนี้เป็นบ้าน 2 ชั้น จึงเกิดการแยกชนชั้นเกิดขึ้น ระหว่างไอ้พวกมีคู่อยู่ชั้นล่าง กับไอ้พวกไม่มีคู่อยู่ชั้นบน แต่ด้วยความเพลีย วันนี้จึงไม่ได้เล่นเกมส์อะไรมาก แต่ /me ชนะไป 2 เกมส์แหละ

{% include aligner.html images="https://drive.google.com/uc?export=view&id=1CzC3wDzV_XgVPMzsn148yfXMB6v9oLPz" column=1 %}

คุยๆกันซักพัก ทุกๆคนก็เข้านอน วันรุ่งขึ้นก็เป็นวันสุดท้ายของทริปนี้แล้ว เฮ้ออ เร็วจัง

บรรยากาศตอนเช้าที่นี้

{% include aligner.html images="https://drive.google.com/uc?export=view&id=1bJa2oYFQx_V3AGbhNt0HqdOEYCJVy2-_" column=1 %}

ตอนนี้ที่รีสอร์ท มีข้าวต้มแจกให้ทุกๆคน แล้วตามด้วยไส้กรอกที่เหลือจากปาร์ตี้เมื่อคืน(ยังไม่ได้ย่าง เพราะกลัวกินไม่หมด) แล้วก็ออกเดินทางกลับ กทม.

มื้อสุดท้ายของทริป ก็ตกเป็นของปลาเผาที่ร้าน [ปลาเผาเขาสลัดได](https://www.wongnai.com/restaurants/87414se-%E0%B8%9B%E0%B8%A5%E0%B8%B2%E0%B9%80%E0%B8%9C%E0%B8%B2%E0%B9%80%E0%B8%82%E0%B8%B2%E0%B8%AA%E0%B8%A5%E0%B8%B1%E0%B8%94%E0%B9%84%E0%B8%94) ตามคำแนะนำของแคมป์ผู้เชี่ยวชาญ

{% include aligner.html images="https://drive.google.com/uc?export=view&id=1egfgs7G9rQMg_KFCO3HvceXtHGJTNbCu" column=1 %}

ท้ายที่สุด ทุกคนก็กลับกทม. แถมยังมีตังค์เหลืออีกด้วย //หืมมมม

ปล. บทสนทนาคร่าวๆระหว่างเดินทางกลับ

มิกกี้ : ทริปต่อไปจะไปที่ไหนดีนะ มิกกี้อยากเล่นบอร์ดเกมส์
s/n : ทำไมไม่จองโรงแรมใกล้ๆใน กทม. แล้วไปนั่งเล่นในห้องแอร์เย็นๆ

หลายคน : เออ เป็นไอเดียที่น่าสนใจ
/me : Orz

ปล. ชื่อทริปมาจาก กำหนดการที่เขียนขึ้นโดยเทพกร มีเนื้อเรื่องเกี่ยวกับการเดินทางกลับบ้านของอากง :))
