---
layout: post
title: "บันทึกการเดินทาง สารทเดือนสิบ VS ประเพณีกินเจ"
tags: [Archive, Notes On A Journey]
thumbnail: "assets/feats/sart-thai-and-veggie-festival/13416900_1581195338572668_4345112353631687671_o.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR
[30/9/2016 - 2/10/2016] โดนขุ่นแม่ลากให้กลับบ้าน จึงมีโอกาสเข้าร่วม 2 ประเพณีสำคัญ คือ <span class="tag-en"><span class="tag-en">#สารทเดือนสิบ</span></span> และ <span class="tag-en"><span class="tag-en">#ประเพณีกินเจ</span></span> เลยถือโอกาสบันทึกความทรงจำนี้ไว้ :))
<!--more-->

{% include aligner.html images="https://drive.google.com/uc?export=view&id=1OFtLR_mVvJ1qtjrf25AR5zc8lg0NJvsu" column=1 %}

ช่วงเสาร์-อาทิตย์ที่ผ่านมา (30/9/2016 - 2/10/2016) /me โดนขุ่นแม่ลากให้กลับบ้าน โดนการขู่จะไปฟ้องขุ่นย่า ถ้าไม่ยอมกลับบ้านคงจะโดนงอนแน่ๆ เลยต้องจำใจยอมโดยละม่อม เหตุผลที่โดยลากกลับบ้านมาครั้งนี้ แม่บอกว่า "อยากให้มางานบุญสารทเดือนสิบ งานบุญใหญ่ประจำปี" ซึ่งงานนี้ถือเป็นงานบุญใหญ่ประจำปีที่สำคัญเทียบได้กับงานตรุษจีนของชาวจีนเลยทีเดียว

{% include aligner.html images="https://drive.google.com/uc?export=view&id=11lvZ6BjC4CjgRfRTfXnoyKU2sD1lwo7_" column=1 %}

แถมช่วงเดียวกันนี้ (1-9 ตค. 59) ยังถือเป็นช่วงเทศกาลถือศีลกินเจพอดีเลย ซึ่งเป็นเทศกาลดั้งเดิมที่มีจุดกำเนิดมาจากจังหวัดภูเก็ต ดังนั้นจึงมีการจัดงานกันอย่างคึกครื้น กินเจกันทั่วทั้งจังหวัด แทบจะหาหมูกินไม่ได้กันเลยทีเดียว

{% include aligner.html images="https://drive.google.com/uc?export=view&id=1kVakpt_Q3wXexmBWtPJpa8Eb34nv03Or" column=1 %}

การกลับบ้านครั้งนี้ เลยได้โอกาศเก็บภาพบรรยากาศ Big events ทั้ง 2 ประเพณีมาเล่าให้ฟังกัน พร้อมแล้วก็มาเริ่มการเดินทางกันเลย

# ออกเดินทางสู่ดอนเมือง

อย่างที่บอกไปละนะว่า กลับบ้านรอบนี้ เป็นอะไรที่ฉุกละหุก หลังจากโดนขู่เลยต้องจองเลยตอนนั้น โชคดีที่มีโปรโมชั่นของ AirAsia อยู่ แต่ดังเป็นรอบทุ่มนึง ตอนแรกก็ไม่คิดมาก แต่ถึงช่วงเวลาที่ต้องเดินทางจริงๆ เงิบมาก เพราะว่า อยู่ๆก็มีฝนตกหนัก แค่นั้นไม่พอ กทม.น้ำท่วมเลยฮ๊าฟฟฟ <span class="tag-en">#ไม่ต้องมีคำบรรยายใดๆซักคำให้ลึกซึ้ง</span>

เดินทางอยู่ 3 ชม. ถึงสนามบิน แถมยังเป็นคนสุดท้ายที่ขึ้นเครื่อง ยังดีที่เขายังให้ขึ้นเครื่อง ต้องขอขอบคุณพี่ๆที่ออฟฟิศที่แนะนำให้เช็คอินออนไลน์ ไม่งั้นคงบายส์ ไม่ได้กลับบ้าน

{% include aligner.html images="https://drive.google.com/uc?export=view&id=1WFrnz63OXcXZq7hYSJne51vjZZ8YmWg0" column=1 %}

แต่ในความโชคร้ายยังมีโชคดี เพราะว่าขึ้นเครื่องบินรอบนี้ นึกยังไงก็ไม่รู้ จองข้าวเหนียวมะม่วงมากินตอนขึ้นเครื่องบินด้วยนะฮ๊าฟฟฟ

{% include aligner.html images="https://drive.google.com/uc?export=view&id=1pBpZOu85CUKS0PD207BPHEyQm5it8NZM" column=1 %}

ส่วนเรื่องรสชาติ... เราจะไม่พูด จบไป กลับบ้าน นอน ZzZzz

# วันที่ 1 ประเพณีสารทเดือนสิบ

มาเริ่มกันที่ Big event แรกกันก่อนนั้นก็คือ วันสารทเดือนสิบ จัดขึ้นในวันแรม 13-15 ค่ำ เดือน 10 ของทุกๆปี เป็นงานบุญที่เริ่มต้นขึ้นที่เมืองนครศรีธรรมราช ได้รับอิทธิพลมาจากศาสนาพราหมณ์ แต่ต่อมามีการผสมผสานกับความเชื่อทางพระพุทธศาสนา ดังนั้นสำหรับชาวนครศรีฯ งานนี้จึงเป็นงานที่ค่อนข้างสำคัญ ญาติทุกๆคนจากต่างจังหวัดจะมารวมตัวกันที่บ้านเกิดเพื่ออุทิศส่วนกุศล ให้แก่ดวงวิญญาณของบรรพชนและญาติที่ล่วงลับ ซึ่งเชื่อกันว่าได้รับการปล่อยตัวมาจากนรก ในช่วงวันนี้ในรูปแบบของเปรตมาขอส่วนบุญ ซึ่งความเชื่อนี้ได้แผ่ขยายไปยังคนไทยพุทธแถบภาคใต้ จึงทำให้เป็นงานบุญสำคัญทั่วทั้งภาคใต้

{% include aligner.html images="https://drive.google.com/uc?export=view&id=1ZedJ7njoST1jo86pXosX6R1ZpTceAdSr" column=1 %}

วันนี้(1 ตค. 59) จึงเริ่มต้นด้วยการโดนปลุกด้วยเสียงทะเลาะตั้งแต่ตอนเช้า พักหลังๆ /me พบว่าทั้งขุ่นแม่และขุ่นย่าชอบทะเลาะกันบ่อยซะเหลือเกิน แต่สุดท้ายก็ยังคงพากันตะลอนๆไปที่นู้นที่นี้อยู่ดี //แอบงงแฮะ เรื่องที่ทะเลาะกันคราวนี้ คือเรื่องจะแกงอะไรไปทำบุญอีก ซึ่งมวยฝั่งน้ำเงินบอกว่า "จะแกงน้ำยาอย่างเดียวพอ" ส่วนมวยฝ่ายแดงก็บอกว่า "จะแกงไตปลาด้วย" เถียงกันอยู่นาน สุดท้ายเลยลงเอยที่ /me ได้กินแกงทั้ง 2 กับขนมจีน(5 kg.) เย้

นอกจากขนมจีนแล้ว ก็ยังมีแกงอื่นๆอีกนะ ไม่ว่าจะเป็นแกงเห็ดแครง ต้มส้มผักและขนมต่างๆ ซึ่งขนมในงานสารทนี้ ถือเป็นจุดเด่นของประเพณีนี้อย่างหนึ่ง เพราะว่า ในงานสารทนี้เราจะได้กินขนมอร่อยๆมากมาย(แต่ละอย่างอ้วนมาก น้ำมัน+กะทิ+น้ำตาล นัวกันไปมา) แต่ละพื้นที่ก็จะมีขนมแตกต่างกันไป แต่อย่างไรก็ตามส่วนใหญ่จะมีขนมข้าวพอง และ ขนมลา ให้เห็นในทุกๆที่ เพราะถือเป็นขนมประจำวันสารทเลยทีเดียว

{% include aligner.html images="https://drive.google.com/uc?export=view&id=1oQexOQDMcy2l5S8AWJ06cB8LmINnKJBO" column=1 %}

สำหรับชาวภูเก็ต นอกจากขนมข้าวพอง และ ขนมลา แล้ว มักจะมีขนมประจำเทศกาลวันสารทอีก 3 ชนิด คือ ขนมเทียน, ขนมต้ม และขนมท่อนไต้

{% include aligner.html images="https://drive.google.com/uc?export=view&id=1bSCgB5L0lddfJk-jzld47EidVkejcnZo" column=1 %}
//แต่ปีนี้ ที่บ้าน ไม่ได้ทำขนมเองนะ ซื้อเอา 555

หลักจากเตรียมของครบถ้วนแล้ว ก็ออกเดินทาง ซึ่งเป้าหมายของวันนี้ คือ **วัดในยาง** ซึ่งถือเป็นวัดเก่าแก่วัดนึงของจังหวัดภูเก็ต ในวันนี้ของทุกๆปี จะมีการจัดงานใหญ่ และชาวบ้านแถบนั้นจะเดินทางมารวมตัวกันที่วัดอย่างครึกครื้น

{% include aligner.html images="https://drive.google.com/uc?export=view&id=1KiePGH6S4RfgjmITzn6iYT7kej1u9tM8" column=1 %}

งานวันสารท ถือเป็นงานที่ทำให้เครือญาติกลับมาพบปะสังสรรค์ และ ทำความรู้จักวงศาคณาญาติเพิ่มขึ้น ซึ่งขุ่นย่าก็เลยถือโอกาศทักทายคนนู้นที คนนี้ที เฮฮากันไป <span class="tag-en">#ยังกะเซเลปเลยแกร</span> ความเก่งของคนแก่หลายคน คือ การนับญาติหนิแหละ ดูเหมือนว่าทุกคนในงานจะสามารถนับญาติกันได้หมดเลยทีเดียว OMG ความจริงก็น่าเสียดายที่สังคมก็พัฒนาไปเรื่อยๆ ความสัมพันธ์ระหว่างเครือญาติแบบนี้ก็ค่อยๆห่างหายกันไป <span class="tag-en">#บางทีฉันอาจจะเป็นญาติลุงตู่ก็ได้นะ</span>

นอกจากพบปะญาติพี่น้องแล้ว พิธีกรรมที่สำคัญอีกอันที่ขาดไม่ได้ คือ "**ตั้งเปรต**" ซึ่งหมายถึง การแบ่งอาหารคาวหวานที่บรรพบุรุษชอบ ไปวางรวมกันไว้บน "**หลาเปรต**" ซึ่งเป็นบริเวณที่วัดเตรียมไว้เพื่อวางอาหาร บางที่ก็อาจจะเป็นโคนต้นไม้ใหญ่ หรือกำแพงวัดก็ได้ หลังจากนั้น ก็จะรอพระสงฆ์ทำพิธีกรรมและเริ่มฉันเพล ชาวบ้านก็จะออกมาตักบาตรข้าวสวย แล้วเริ่ม "**ชิงเปรต**" กัน

{% include aligner.html images="https://drive.google.com/uc?export=view&id=1NRremtgEHoVDRM3gZyxNWRKx_GrI1_s1" column=1 %}

ซึ่งการชิงเปรต นี้ถือเป็นกิจกรรมที่สร้างสีสันต์ได้มากที่สุดในงานเลยทีเดียว เป็นการเปิดโอกาศให้ทั้งผู้ใหญ่และเด็กจะวิ่งกันเข้าไปแย่งขนมกัน ซึ่งเชื่อกันว่ามันเป็นของที่เหลือจากการเซ่นไหว้บรรพบุรุษ ถ้าใครได้ไปกินก็จะได้กุศลแรง

บางวัดจะมีการตั้งเสาน้ำมัน เมื่อถึงเวลาชิงเปรต ก็จะให้เด็กๆแย่งกันปีนไปให้ถึงหลาเปรตซึ่งอยู่บนยอดเสา ถือเป็นความสนุกสนานอย่างหนึ่ง <span class="tag-en">#มองยอดไม้ลิบๆแล้วยอมแพ้อย่างรวดเร็ว</span>

{% include aligner.html images="https://drive.google.com/uc?export=view&id=1764mlsB_KRiMi4FdIIlGQaim583DuYJY" column=1 %}
//แต่ที่ภูเก็ตไม่มีเสาน้ำมันนะเออ

สำหรับประเพณีในจังหวัดภูเก็ต จะมีกิจกรรมที่แตกต่างจากที่อื่นเพิ่มขึ้นมา คือ การให้ทานกับชาวมอแกน หรือ ชาวไทยใหม่ ซึ่งเราจะเรียกพวกเขาว่า "พี่น้อง" //เขาก็เป็นคนไทยทัดเทียบกับเรานั้นแหละ แตกต่างแค่ความเชื่อ ความเป็นอยู่ และภาษา แต่ก็เริ่มโดยสังคมเมืองค่อยๆกลืนไปทีละนิดๆ

{% include aligner.html images="https://drive.google.com/uc?export=view&id=1QuboNGhbHYMPTkiBa0hclmS5lpvZeZLm" column=1 %}

ซึ่งการมาขอทานของพี่น้อง ก็เป็นประเพณีของเขาเหมือนกัน ตามความเชื่อของชาวมอแกน แล้ววันนี้คือ จะมีการเปิดโลกวิญญาณของบรรพบุรุษลงมายังโลกมนุษย์เพื่อมารับสิ่งของและผลบุญที่ลูกหลานทำให้ แต่สมัยก่อนชาวเลมีฐานะยากจนมาก จึงต้องไปขอทานจากชาวบ้านเพื่อมาใช้ในการประกอบพิธีกรรม และปฏิบัติกันอย่างนั้นมาตลอดทุกครอบครัว ถ้าไม่ทำจะโดนผีบรรพบุรุษลงโทษ

หลังจากทำบุญใหญ่กันแล้ว เหมือนเป็นธรรมเนียมของ /me และญาติๆที่จะต้องไปปาร์ตี้ข้าวเที่ยงร่วมกัน ที่หาดในยาง <span class="tag-en">#อิจฉาละซิ</span> อยู่ใกล้ทะเลก็งี้แหละนะ อิอิ

{% include aligner.html images="https://drive.google.com/uc?export=view&id=18p4skj-GIqHFnQ7WyoN9HCM6HARJwVwA" column=1 %}

ทะเลในยาง สวยยังไงก็ยังเหมือนเดิม บรรกาศดีมากมาย มีลมทะเลพัดมา แดดอุ่นๆ และเงาต้นสนสลัวๆ ชิวไปหนายยย อยากจะอยู่แบบนี้ยาวๆ เสียดายช่วงที่ไปดันเป็นช่วงน้ำขึ้นพอดี เลยไม่ได้เดินชายหาด

{% include aligner.html images="https://drive.google.com/uc?export=view&id=1-yTK7lrh30RtwW_1SFcaSyHmEv8Blb8P" column=1 %}

แถมให้อีกรูป แต่เป็นภาพพระอาทิตย์ตกของท่านอื่น สวยมากๆเลยฮะ

{% include aligner.html images="https://drive.google.com/uc?export=view&id=1Azhjq-ur0WoAfYsN-ruF9f8AzNUQp9RA" column=1 %}

จากนั้นก็เดินทางต่อไป หาญาติๆที่ ไม้ขาว และ บ้านดอน จังหวัดพังงา

ถึงไม่ได้เจอกันมานาน แต่เขาก็ใจดีเหมือนเดิม นี้คงเป็น เหตุผลที่ใครก็จะพูดว่า "เลือดข้นกว่าน้ำ" อย่างน้อยครั้งหนึ่งเรามาจากจุดเดียวกัน ถึงต่างคนต่างแยกย้ายกันออกไป แต่ความเป็นเราก็ยังมีอยู่เหมือนเดิม บ้านเกิดคือสถาณที่ที่พูดได้เต็มปาก ว่า "สวยงามที่สุด" ถึงจะไม่ได้สวยงามเพราะบรรยากาศ แต่ก็สวยงามเพราะความทรงจำที่เราอยู่ตรงนั้นมานาน ไปตรงไหนก็มีกิจกรรมแพลงๆที่เราทำไว้ เห็นแล้วก็ยิ้มได้ทุกที :))

หลังจากพ่อๆแม่ๆ คุยกันอย่างออกรสอยู่นาน ในที่สุดก็กลับบ้าน จบการเดินทางวันนี้ด้วย การเป็นช่างไฟฟ้าเปลี่ยนหลอกไฟทั้งบ้าน ทนอยู่กันแบบมืดจนจะกลายเป็นแบทแมนอยู่แล้วมั้งเนี๊ยะ

# วันที่ 2 ประเพณีกินเจ

เป้าหมายของวันที่ 2 นี้ คือ ไปไหว้พระที่ศาลเจ้าจุ๊ยตุ๋ย ศาลเจ้าใหญ่อันดับต้นๆของภูเก็ต ในแต่ละปีจะมีผู้คนมาแวะหลายหมื่นคน แทบจะเหยียบกันตาย โดยเฉพาะในวันที่มีประกอบพิธีกรรมต่างๆ

ความจริง สำหรับใครที่สนใจเที่ยวภูเก็ตในช่วงกินเจ ต้องไม่พลาดไปเดินผ่านลูกประทัด ดูขบวนแห่พระ ซึ่งจะมีแห่ในตอนเช้าตามเส้นทางต่างๆทั่วเมือง แต่ละศาลเจ้าจะผลักเปลี่ยนกันแห่งไป ซึ่งจะได้ยินเสียงประทัดตลอดขบวน พร้อมกับภาพคนเข้าทรงที่เอามีดเสียบส่วนต่างๆของร่างกาย ให้ชวนทรมาณใจ <span class="tag-en">#ไปหาดูกันเอาเอง</span> แต่ในส่วนของ /me นั้น ไม่ไปเดินดูแล้ว ปวดหัวเสียประทัด 555 จุดเริ่มต้นในวันนี้ จึงกลายเป็นการไหว้พระ และ หาอาหารเจตอนเที่ยงแทน

{% include aligner.html images="https://drive.google.com/uc?export=view&id=18eal1n23Vb8IdUYsj8bXNcga0TJShNay" column=1 %}

ประเพณีกินเจ หรือ ที่คนภูเก็ตเรียกอีกชื่อว่า "เจี๊ยะช่าย" ซึ่งเริ่มต้นขึ้นจากคณะละครงิ้วที่เข้ามาลงหลักปักฐานที่ภูเก็ต ในสมัยนั้นบังเอิญคณะงิ้วเกิดเจ็บไข้ได้ป่วยกันมาก จึงตกลงกันประกอบพิธีกินเจขึ้นในวันขึ้น 1-9 ค่ำเดือน 9 ของทุกปี จนต่อมาก็มีผู้คนเลื่อมใสมากขึ้นเรื่อยๆ จนมีการส่งตัวแทนไปนำควันธูปและสืบต่อประเพณีดั้งเดิมจากมณฑลกังไส ประเทศจีน กันเลยทีเดียว ดังนั้นจึงถือได้ว่า ประเพณีกินเจในไทยนี้มีรากฐานมาจากจีน แต่มีจุดกำเนิดที่จังหวัดภูเก็ต คนภูเก็ตจึงถือว่าเทศกาลนี้เป็นเทศกาลสำคัญมากๆเทศกาลหนึ่ง ไม่น้อยไปกว่าวันสงการณ์

{% include aligner.html images="https://drive.google.com/uc?export=view&id=1Ty_9n0OeUmtNSICEWHw_B2d_QB9DMc20" column=1 %}

แต่ แต่ แต่ กลับกลายเป็นว่าวันนี้ซวยสุดๆ เพราะฝนตกหนัก ทั้งเปียก เฉอะแฉะไปหมด ไม่สามารถถ่ายบรรยากาศถนนคนเดินหน้าศาลเจ้าได้ แถมคนก็บางตามากๆ เพราะว่าหลบฝนกัน ตามปกติแถบนี้จะคึกคักมาก เพราะมีร้านอาหารเจมากมายให้เลือกกิน ซึ่ง /me เลือกร้านๆหนึ่ง ซึ่งเป็นร้าน "ร่วมใจอาหารเจ " ซึ่งเป็นร้านข้าวแกงเจ ที่มีตั้งแต่ผัดผักไปจนถึงข้าวหมูแดง <span class="tag-en">#ใครบอกว่าอาหารเจไม่อร่อยต้องมาลองกินที่นี้</span>

{% include aligner.html images="https://drive.google.com/uc?export=view&id=1bEljWc1YyYuTVmPUsYm253Rc3yPmOq8J" column=1 %}

ซึ่ง highlight ของร้านนี้ก็คือ ปลาเค็มเจ ที่หาที่อื่นไม่ได้ อร่อยมากมาย /me ซื้อตุนไว้เยอะมาก สำหรับกินตลอดสัปดาห์

{% include aligner.html images="https://drive.google.com/uc?export=view&id=1WUK-ISj2Fb0mDkTKdtlPdMKUYDME6RHh" column=1 %}

นอกจากนี้ สำหรับใครที่ไปศาลเจ้าจุ๊ยตุ๋ย ยังมีอีกหลายเมนูที่ต้องไปลอง เช่น หมี่ฮกเกี๊ยนสูตรเจ (แต่ /me ไม่มีรูป เอารูปสูตรไม่เจไปก่อนละกัน)

{% include aligner.html images="https://drive.google.com/uc?export=view&id=1aqnnQmKE3spPpim9XF4GDsTknwB2t27u" column=1 %}

และ ขนมเปี๊ยะเจร้อนๆ //รูปของ @cawahanaii ยังไม่ได้ขออนุญาตเบยย

{% include aligner.html images="https://drive.google.com/uc?export=view&id=1ehjiXjCAN2zCAAlRlA2VF-JsfGwWoetK" column=1 %}

เอาเป็นว่าแถวนั้นมีของกินมากมายให้ลอง เปิดใจแล้วลองซะ อร่อยแทบไม่ต่างจากอาหารไม่เจเลยทีเดียว

แต่เป้าหมายของการมาจุ๊ยตุ๋ยครั้งนี้ไม่ได้มากินนะเฟ้ย หลังจากลุยฝน และบรรดาอาหารมากมายมาตลอดทาง สุดท้ายก็มาถึงศาลเจ้า ซึ่งที่นอกจากศาลเจ้าจุ๊ยตุ๋ยแล้วยังมีศาลเจ้าเล็กๆซึ่งอยู่ติดกัน ชื่อว่า ศาลเจ้าปุดจ้อ ซึ่งเป็นที่ที่มีประวัติกับ /me ในสมัยเด็กๆ แม่เล่าว่า เมื่อก่อนเป็นคนอ่อนแอมาก ป่วยบ่อยจนสุดท้ายเลยต้องมาขอชื่อใหม่จากศาลเจ้าปุดจ้อ ให้ช่วยคุ้มครอง และได้ชื่อ "เต็กหุ้ย" มาใช้จนถึงปัจจุบัน

{% include aligner.html images="https://drive.google.com/uc?export=view&id=19g1WbIyPIosA2on1ckJINNBdbZf2L5Kb" column=1 %}

ซึ่งภายในศาลเจ้า จะมีผู้คนมากมายเป็นอาสาสมัครช่วยทำนู้นทำนี้ แบบว่า ถ้างงว่าต้องทำอะไรบ้าง ก็เข้าไปถามได้เลย

{% include aligner.html images="https://drive.google.com/uc?export=view&id=1EX-wCZHyIwli-dlwFxIKBsiwt_Hgm5PI" column=1 %}

ความจริงแล้วประเพณีกินเจนี้ ในแต่ละวันจะมีพิธีกรรมต่างๆให้ผู้ที่ศรัทธาเข้าไปร่วมพิธี ใครมาเที่ยว /me ขอบอกเวลาว่าต้องจัดเวลาไปดู ไม่ว่าจะเป็น

พิธีกรรมสะเดาะเคราะห์

{% include aligner.html images="https://drive.google.com/uc?export=view&id=1cgzhYjKKzRCyumfjO0COyEce4NAYdeq_" column=1 %}

พิธีกรรมลุยไฟ

{% include aligner.html images="https://drive.google.com/uc?export=view&id=1fQsOddijiJbR_F7qCGXVnk0suwT3qNlI" column=1 %}

พิธีกรรมส่งพระ

{% include aligner.html images="https://drive.google.com/uc?export=view&id=18jcZH4sjWz49MTX5_NQZpOgEtzoQCm2S" column=1 %}
// พิธีส่งพระนี้ถือเป็นพิธีที่ /me ชอบที่สุดแล้ว จะมีขบวนแห่งเกี้ยวพระ จากศาลเจ้าต่างๆ มารวมกันที่สะพานหิน ตลอดทางจะมีการจุดประทัดกันอย่างสนั่นหวั่นไหว เรียกได้ว่า พื้นถนนกลายเป็นสีแดงเพราะเศษประทัด และควันหนาจนมองไม่เห็นฝั่งตรงข้าม

แต่น่าเสียดายที่ปีนี้ /me ไม่ได้เข้าร่วมซักพิธี หลังจากไหว้พระแล้วบ่ายๆ ก็ต้องกลับบ้าน เตรียมกระเป๋า ขึ้นเครื่องกลับ กทม.

สวัสดีเช้าวันจันทร์

{% include aligner.html images="https://drive.google.com/uc?export=view&id=1jEpoMGU-PupD7oFqeNu1qDgCRsiQkqaA" column=1 %}

ปล1. สนามบินเสร็จแล้วนะเอออ อุโมงค์ต่างๆที่ขุดๆกันก็เสร็จแล้ว ฮูเร่ๆๆ ดีจัง

ปล2. รูปทั้งหมดนี้ ไม่ใช้รูปที่ถ่ายเองนะฮะ เพราะว่า ลืมถ่ายรูป ไม่คิดว่าจะกลับมาเขียนบทความ + หาภาพสวยๆไม่ได้ เอาเป็นว่า จะทยอยอัพ credit ที่ขาดไปอีกทีนะครับ กราบขออภัย

# กราบขอขอบคุณเนื้อหาและรูปงามๆจาก

* [บุญสารทเดือนสิบ วัดศรีสุนทร และขนมทำบุญเดือนสิบ](http://www.bloggang.com/mainblog.php?id=plaipanpim&month=11-10-2010&group=15&gblog=13)
* [งานบุญเดือนสิบ(วันสารทไทย)..ที่ภูเก็ต](http://9hkt.blogspot.com/2008/09/blog-post_28.html)
* [สารทเดือนสิบชาวมอแกน](http://www.innnews.co.th/shownews/show?newscode=729379)
* [ศรัทธา หลากความเชื่อ ให้ภาพเล่าเรื่อง เทศกาลงานกินเจภูเก็ต และพัก Quip Bed โรงแรมสุดฮิป](http://www.painaidii.com/diary/diary-detail/001705/lang/th/)
* [ประเพณีถือศีลกินผัก @ ภูเก็ต(10-14/10/56)](http://pantip.com/topic/31177841)
* [ถ่ายภาพเทศกาลถือศีลกินผัก(กินเจ)ที่ภูเก็ต ให้สนุกและมันส์...](http://topicstock.pantip.com/camera/topicstock/2012/10/O12775443/O12775443.html)
