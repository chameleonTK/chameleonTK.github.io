---
layout: post
title: บันทึกเดินทาง หน้าร้อนก็ต้องไปสวนน้ำ
tags: [Archive, Notes On A Journey]
thumbnail: "assets/feats/vananava/13162578_10206471261968211_1658257021_n.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

ชีวิตต้องการพักผ่อน ใครจะรู้ อยู่ๆก็อยากเที่ยว เจรจากับผองเพื่อนจนได้ทริปตะลุยสวนน้ำ อยากเอาช่วงเวลาแบบนี้เก็บใส่ขวดแก้ว แล้วอยู่ไปนานๆ
<!--more-->

{% include aligner.html images="https://drive.google.com/uc?export=view&id=1rBjOpVRPd569QaEFvGdVkVCKaiKgWzQH" column=1 %}

<div class="blockquote">

ความสุขของการเดินทางไม่ใช่แค่การไปให้ถึงเป้าหมาย แต่มันรวมถึงสิ่งที่เกิดขึ้นระหว่างทาง หนึ่งในนั้นคือ มิตรภาพ และรอยยิ้มของคนใกล้ตัว
-- TK</div>

การเดินทางครั้งนี้เริ่มต้นที่ งานไทยเที่ยวไทยครั้งที่ 38 [05-03-2559] ที่ศูนย์ประชุมแห่งชาติสิริกิตต์ ซึ่งเหตุผลที่แท้จริงที่ไปงานนี้ คือ หาข้อมูลไปเที่ยวอินเดีย+มัลดีฟท์ ที่วาดฝันไว้นานนนนนนแล้ว

แต่ความจริงแล้ว กลายเป็นไปเดินหยุดอยู่ตามป้ายลดราคาตามบูธต่างๆอยู่นาน โดยเฉพาะโรงแรมและสวนน้ำ ก็เริ่มเกิดความคิด "หน้าร้อนทั้งที ทำไมเราไม่ <del>หลอกล่อ</del>ชักชวน เพื่อนๆมาเที่ยวสวนน้ำกันนะ" หลักจากเก็บข้อมูลมาแล้ว ก็เริ่มปฏิบัติการ โดยขั้นแรกคือการหา <del>เหยื่อ</del>เพื่อนๆ ที่น่ารัก และด้วยเพราะว่าเหลือวันงานแค่ 1 วันทำให้ได้เพื่อนๆกลุ่มแรกอย่างง่ายดาย 7 คน พร้อมจัดแจงให้เทพกรไปซื้อบัตรเข้าสวนน้ำวานานาวาโปร 700 บาท/คน ทุกคนพร้อม >_< 


{% include aligner.html images="https://drive.google.com/uc?export=view&id=1e1G-DK86z_s3oSH8j9O1Xwzco3xrvTIx" column=1 %}
แต่ในความง่ายมักมีความยากซ่อนอยู่อีก เพราะ หลักจากได้บัตรมาแล้ว สิ่งสำคัญกว่าคือ จะไปกันวันไหน <span class="tag-en">#ความยากจึงบังเกิดทันที</span> การจะหาวันว่างที่ทุกคนสามารถไปกันได้ อาจจะเป็นปัญหาที่ยากระดับ NP เลยทีเดียว เริ่มต้นจาก

* มิกกี้ไม่เหลือวันที่จะลางานได้
* ชิงชิงอยากจะไปต้นเดือน พค. เพราะจะต้องเตียมตัวไปอเมริกา
* แม๊กคณิน ไม่ว่างช่วงเสาร์อาทิตย์แรกของ พค.
* บลาๆๆ

สุดท้ายแล้ว วันที่จะสามารถไปได้ จึงเหลือแค่ วันที่ 7-8 พค. 2559 ในที่สุดก็ลงตัว มาร์คกำหนดการลงปฏิทิน ลุย!! แต่ความยากยังไม่มีแค่นี้ เพราะทริปนี้ยังไม่มีผู้หญิงไปเพิ่มสีสันเลยซักคนเดียว <span class="tag-en">#ความเส้าของทีมวิดวะ</span> การจะชวนสาวๆมาร่วมทริปแต่ละครั้งนั้นมักจะเป็นปัญหา deadlock ซะทุกที เพราะว่าแต่ละคนล้วนต้องการผู้หญิง 1 ไปเป็นเพื่อน ถึงจะสามารถขออนุญาตจากทางบ้านได้ ดังนั้นทุกคนจึงรอกันไปรอกันมา ใช้เวลาหา solution เกือบอาทิตย์เลยทีเดียว TOT แต่สุดท้ายทีมเลยขยายมาเป็น 12 คน เอาวะๆๆ ได้ไปกันจริงๆแล้วนะ

# เริ่มออกเดินทาง

การเดินทางคราวนี้ เริ่มนัดหมายกันที่ 8.30 น. (สายนาทีละ 5 บาท เข้ากองกลาง ส่วนที่เหลือสมทบทุนพาเทพกรลงอ่าง //ผิด) แต่น่าแปลกที่ไม่มีคนมาสายเลยแฮะ ซึ่งรอบนี้ก็ยังคงเหมารถตู้เหมือนเดิม แต่ความไม่เหมือนเดิมคือ รถเก่า แอร์ไม่เย็น รถมาสาย ไม่ค่อยรับโทรศัพท์ <span class="tag-en">#ร้องไห้หนักมาก</span> เฮ้อออออออ ปลงจ้า

{% include aligner.html images="https://drive.google.com/uc?export=view&id=1IJe7ftC4NjXgHxNoHUFkA5Yfq2vyeIkH" column=1 %}


ในที่สุดก็ออกเดินทาง

โดยมีสมาชิกคือ @ratitada, @NSPmac, @nujeabss, @Zat4c, @llChinGll, @Spacez18, @supakorn_jab, @nrokappet, @Ueasaksupa, @yabunutt, @compmaxxx และ @me

เป้าหมายแรกของทริป คือ มื้อเที่ยง ซึ่งนังแป้นและมิกกี้ไม่ยอมทำการบ้านมา โด่ววววว ที่พึ่งสุดท้าย คือ google และ wongnai และจบด้วยการไปเดินมั่วๆที่ตลาดแม่กลอง [@me เป็นคนเสนอแหละ] แต่ไปถึงแล้วกลับกลายเป็นตลาดร่มหุบไปซะได้(มันไม่ไกลกันหน่ะ) กรรม

{% include aligner.html images="https://drive.google.com/uc?export=view&id=1lPFfecCql_dDOjYM3rEcXitkQ3x6I1zI" column=1 %}


ยังดีที่ไปตรงช่วงที่รถไฟกำลังมาพอดีซะด้วย(11.10 น.) ระหว่างรอรถไฟมา เราก็ไม่รอช้าจัดก๊วยจั๊บถ้วยละ 13 บาท กันคนละถ้วย ถูกสุดๆๆ แถมอร่อยซะด้วยนะ

{% include aligner.html images="https://drive.google.com/uc?export=view&id=1S4cnSavNwbbggiy7dGAzPAcOKlAhALXn" column=1 %}


หน้าตาก๊วยจั๊บราคา 13 บาท //น่ากินเน้อ

{% include aligner.html images="https://drive.google.com/uc?export=view&id=1960TcoQJMUrLQXulgpb0rKNDqoH_9XSA" column=1 %}


กินเสร็จรถไปก็มาพอดี

<div class="video-container">
    <iframe class="video" src="https://www.youtube.com/embed/wXKUBp8m6nQ" frameborder="0" scrolling="no" webkitAllowFullScreen mozallowfullscreen allowFullScreen></iframe>
</div>

ถ่ายโดย @ratitada

แต่ก่อนจะเดินทางต่อ มาแม่กลองทั้งที ก็ต้องซื้อขนมจ่ามงกุฎแบบดั้งเดิมซิ (อ่าวว ไม่ใช่ปลาทูเหรอวะ 555) ความจริงขนมนี้เป็นขนมที่มีเรื่องราวดราม่าในระดับนึงเลยนะ ลองเข้าไปอ่านได้ [แนบลิงค์](http://pantip.com/topic/30732876) ถือเป็นขนมหายากขายแค่ 2 ที่ในไทย(เพราะไม่มีคนทำ) 1ในนั้น คือ ที่ตลาดแม่กลอง

{% include aligner.html images="https://drive.google.com/uc?export=view&id=10ldWhzWbVwaO4P98NWy83Yhna5GhGqXU" column=1 %}


รสชาติอร่อยเลยทีเดียว ได้กลิ่นใบตองแห้ง หนุบๆแต่มีเนื้อสัมผัสกรอบๆแทรก มาลองกันได้ๆๆ

เอาละ หลักจากแวะแม่กลองแล้วก็เดินทางยาวๆ แอบส่องหน้าต่างรถตู้ถ่ายภาพอุทยานราชภักดิ์ แต่ไม่เห็นวี่แววของอุทยานเลย <span class="tag-en">#จ้า</span> ชิส์พิมพ์ผิดๆ

รู้ตัวอีกทีก็ถึงที่พักซะละ ซึ่งเป็นรีสอร์ทส่วนตัวของมิกกี้ [ความจริง คือ บ้านพักสวัสดิการของบริษัทแม่มิกกี้] หรูจนไม่อยากกลับ กทม. เลยงะ วู้ววววว วู้วววววว

{% include aligner.html images="https://drive.google.com/uc?export=view&id=1ko9yDnclYQ6HJLAXQE5H1nLz60ZszFfk" column=1 %}


หลังจากที่พยายามอย่างหนักกับการเปิดแอร์ ก็ต้องเตรียมตัวเปลี่ยนชุดไปสวนน้ำ บ่ายโมงละนะทุกคน!! แต่ก่อนจะไปทุกคนก็ถึงกับอึ้งเพราะเสียงจากห้องน้ำ //จิตนาการตาม

<p style="border:1px solid #aaa;white-space: pre-wrap;padding:20px">A: เธอๆเดี๋ยวเราแหกให้นะ
B: แหกแล้วๆ
A: เธอใส่เร็ว
B: ใส่ไม่เข้าอะ แสบไปหมดแล้วเนี๊ยะ
A: เสียบไปเลย เราเปียกหมดแล้วนะ</p>

คิดว่าพวกเขากำลังทำอะไร?

**เฉลย** คู่นี้เค้ากำลังช่วยกันใส่คอนเทคเลนส์กันหนะ เล่นเอาเรตเลยทีเดียว

หลังจากผ่านฉากเรตกันมาแล้ว ก็เข้ามาสู่กิจกรรมหลัก ซึ่งก็คือ สวนน้ำวานานาวา นั้นเอง

{% include aligner.html images="https://drive.google.com/uc?export=view&id=1XSu3C8C9P5dN30UdlViiODm6hWPN2uJM" column=1 %}


ลุย!! แนบรูปประกอบ หึๆๆ

{% include aligner.html images="https://drive.google.com/uc?export=view&id=1FaEUovGD9Y7Bpig5DtYcRpWSZ-qqn1Rg" column=1 %}


น่าเสียดายที่ ไม่ได้เล่น Abyss ซึ่งเป็นเครื่องเล่นที่ดังที่สุดในสวนน้ำ(ปิดปรับปรุงอยู่) แต่ก็ยังมี AquaLoop กะ Free Fall ให้เล่น ซึ่งโคตรเสียววว เพราะมันชัน 80 องศาเลย โอ๊ยยยยยยยยย คือดีย์อะ แอบเสียดายที่น้ำไม่ค่อยเย็น ใช้น้ำอุ่นซะส่วนใหญ่ นอกจากเครื่องเล่นแล้วที่สวนน้ำยังมีสตูดิโอใต้น้ำด้วยนะ ไอ้พวกมีคู่ก็ไปถ่ายกันเป็นคู่ๆ <span class="tag-en">#อิจฉาคะ</span> ส่วนคนที่ไม่มีคู่ก็มีแต่คว*ทั้งนั้นไง ความไม่เท่าเทียมกันทางสังคมชัดๆ ToT จริงๆก็แอบไปแช๊ะมาเหมือนกัน

{% include aligner.html images="https://drive.google.com/uc?export=view&id=102Pnz12GjVs_FGxAwxFwWtZS98hDu7_g" column=1 %}


ที่เห็นแบบนี้ คือแต่งเองนะเฟ้ย แต่งแบบโง่ๆหน่ะ เพราะว่าที่วานานาวา ไม่แต่งรูปให้ แถมไม่ได้ RAW file ด้วย ได้มาเป็น jpg บ่นแปป

งานเลี้ยงย่อมมีวันเลิกลา ไปเที่ยววานานาวาก็เช่นกัน หกโมงเย็นก็ต้องถึงเวลากลับที่พัก แล้วลุยกันต่อที่มื้อเย็น แต่กว่าจะออกจากที่พักเพื่อไปกิน มื้อเย็นก็กลายเป็นมื้อดึกไปซะละ ทำให้มีไม่กี่ร้านเหลือให้เลือกซักเท่าไร ยังดีที่มีตลาดโต้รุ่งให้เดินหาของกิน

เมื่อมาถึงตลาดโต้รุ่งก็ตรงไปร้านข้าวที่พีจังแนะนำ ชื่อร้านว่า ครัวลุงจ่า เอาเป็นว่า สั่งกันรัวๆ

{% include aligner.html images="https://drive.google.com/uc?export=view&id=1KOZnmnWzX18Hpz09IuyZRPbiAiDmsXuV" column=1 %}

<p style="border:1px solid #aaa;white-space: pre-wrap;padding:20px">A: เอาไม่เผ็ดให้แจ๊บด้วยนะ
B: แกงส้มชะอมไข่ถ้วยนึงครับ

แจ๊บ: ...
A: แจ๊บ กินๆๆ ไข่เจียว แจ๊บกินได้
B: แจ๊บ กินๆๆ ไข่เจียว แจ๊บกินได้
C: แจ๊บ กินๆๆ ไข่เจียว แจ๊บกินได้

แจ๊บ: ... เมิงเห็นหน้ากูเป็นไข่เจียวเหรอสัส(คิดในใจ)</p>

ท่ามกลางบทสนทนา คือ ถ่านรูปอาหารกันไม่ทันเลยทีเดียว จบด้วยราคาไม่เกินคนละ 300 บาท ถูกมว๊ากกก เพราะจัดกันค่อนข้างหนักเลยทีเดียว

หลังกินเสร็จ ความซวยก็มาบังเกิด เพราะหารถตู้ไม่เจอ @meให้เบอร์คนขับผิด แถมยังไม่ยอมพกมือถือ โอ๊ยยยย วิกฤต เกือบจะต้องเดินกลับซะแล้ว ยังดีที่เทพกรมีเบอร์ที่ถูกต้อง เฮ้

หลังจากถึงที่พักแล้ว ก็พบว่า มีคนซื้อไฟเย็นติดมือมาด้วยแฮะ(คาดว่าคนนั้น ก็คือ เทพกร) ไฟเย็นกับเวลากลางคืนมักเป็นของคู่กันกับการถ่ายรูป จัดไป!!

{% include aligner.html images="https://drive.google.com/uc?export=view&id=13rtUe1uybXg2QkW5nhT59uWPp1_2NF7w" column=1 %}

กิจกรรมสุดท้ายก่อนนอน ก็คือปาร์ตี้ชุดนอน แฮ๊กๆๆๆ [แอบนินทา แคมป์ในชุดนอนเซ็กซี่++] เมาท์มอยส์กันไป ส่วนเนื้อหาในการเมาท์มอยส์ก็คงต้องปิดเป็นความลับกันต่อไป อุ๊บส์ //ความจริงคือมีแต่เรื่องไร้สาระล้วนๆ

{% include aligner.html images="https://drive.google.com/uc?export=view&id=1DzXAJWJhI8zxyMreSPvl_NLZGeQ0MoYi" column=1 %}

----------

# กลับไปเป็นมนุษย์เงินเดือนคนดีคนเดิม

หลักจากพักผ่อนกันอย่างเต็มที่ //เมิงดูดวงกันจนถึงตีสามคืออะไร? แน่นอนว่า กว่าศพแต่ละคนจะฟื้นขึ้นมา ก็ 11โมงแล้ว แผนที่บอกว่าจะไปดูทะเลตอนเช้าคืออะไร? มิเป็นไร ยังไงเราก็ไปดูทะเลตอนเที่ยงแทนละกัน ยังดีที่ที่พักไม่ไกลจากทะเลซักเท่าไร เดินไปได้แบบชิวๆ

{% include aligner.html images="https://drive.google.com/uc?export=view&id=1KEW28cMOZg16yl5_2Fgbar-wBVoPDrrS" column=1 %}


รูปก็มีได้แค่นี้แหละ เพราะกล้องบอสถ่ายไม่ติดผู้ชาย //ผิด ความจริงกว่าคือ ไม่รู้จะถ่ายท่าอะไรดี แถมยังร้อน และหิวอีกต่างหาก

ถึงทะเลจะไม่ค่อยสวยเท่าไร แต่ก็มีร้านข้าวให้กิน ถือว่าโอเคแฮะ จัดข้าวกันเสร็จก็อาบน้ำแต่งตัว ออกเดินทางกลับ

มาเที่ยวทั้งที ก่อนจะถึง กทม. ก็ควรจะแวะซื้อของฝากกันซะหน่อย ซึ่งเป้าหมายของเรา คือ ตลาดบางนกแขวก ตลาดลึกลับในตำนาน(มันอยู่ในซอกจริงๆนะ)

{% include aligner.html images="https://drive.google.com/uc?export=view&id=10G49SLQ7nn8vwlvXUKI_Lr4I-U6X3eYp" column=1 %}

แต่ถึงแล้ว ก็ทำให้ทุกคนต้องอึ้ง เอิ่มมมมม มันปิดแล้วจ้าา คือแม่ค้าเค้าบอกว่า เค้าเปิดตั้งแต่เช้าๆหน่ะลูก ผิดหวังกันไป ToT เลยต้องเปลี่ยนแผนไปเดินตลาดอัมพวา ซึ่งอยู่ไม่ไกลกัน :))

จัดกันไปคนละนิดคนละหน่อย เต็มรถพอดี (โดยเฉพาะอิแคมป์) แล้วก็กลับ กทม. กันโดยสวัสดี

สรุปค่าใช้จ่ายไป คนละ 1200 บาท(ไม่รวมค่าบัตรสวนน้ำ)

--------------------

# สุดท้ายนี้ 

ขอขอบคุณทุกคนที่ร่วมมือกันเที่ยวอย่างแฮปปี้ การเดินทางจะไม่มีทางเหมือนเดิม ถ้าขาดคนใดคนหนึ่งไป หวังว่ามันจะเป็นความทรงจำที่ดี และจะมีต่อไปอีกหลายๆครั้ง
<span class="tag-en">#ฮัลโหลวันหยุดกับมนุษย์เงินเดือนหนึ่งโหล</span> <span class="tag-en">#นิราศหัวหิน</span> <span class="tag-en">#พีท่อสั้น</span> <span class="tag-en">#พีดูแล็กซ์</span> <span class="tag-en">#บอสดูแม๊ก</span>

ปล. ถึงการเดินทางของทุกคนจะจบ แต่การเดินทางของ @me ยังไม่จบ เพราะว่า

ลืมมือถือไว้ที่รถตู้ไง

ลืมบัตรATMกะบัตรประชาชนไว้ที่แคมป์ไง

กลับถึงห้องไปแล้วไง

โอ๊ยยยยยยย ลืมเป็นครั้งที่ล้าน เศร้าหนักมาก โทรไปหาพี่รถตู้รัวๆ พี่เค้าบอกว่าจะส่งไปรษณีย์มาให้ เพราะเค้าจะเดินทางไปกาญฯต่อ ไปรษณีย์ไทยไง หวั่นไหวเลยค่าาาาา ทำไงได้ ก็เลยขอนัดเอามือถือตอน 6โมงเช้า ก่อนพี่เค้าจะเดินทางไปกาญฯ

ต้องตื่นตี 5 ด้วยเงิน 100บาท(ไม่มีบัตร ATM ไง) รถเมลล์ดั๊นมาสาย นับถอยหลังตลอดทางว่าจะไปทันไหม? จะไปแล้วจะเจอพี่คนขับรถรึปล่าว? จะติดต่อยังไง? คิดไปไกลแล้ว สุดท้ายก็สายไป 10 นาที แต่ยังดีที่เขารออยู่ ก็เลยได้มือถือกลับมา ตอนเย็นก็นัดแคมป์ดูหนัง(ได้บัตรฟรีหน่ะ)เพื่อจะเอาบัตรประชาชนกะATMอีก ออกจากโรงหนังก็ 4ทุ่ม รอรถเมลล์ แถมสายตาสั้นมองไม่เห็นเลขสายที่อยู่หน้ารถ เกือบจะไม่ได้กลับแล้วเชียว โชคดีที่มีป้าคนนึงรอรถสายเดียวกันเลยช่วยกันมอง ในที่สุดก็จบการเดินทางอย่างสมบูรณ์ แล้วกลับมานอนเต็มตา
