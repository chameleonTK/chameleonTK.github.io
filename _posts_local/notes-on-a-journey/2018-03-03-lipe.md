---
layout: post
title: บันทึกเดินทาง หลีเป๊ะไงจะใครหล่ะ
tags: [Archive, Notes On A Journey]
thumbnail: "assets/img/lipe/IMG_20170325_094827.jpg"
author: Pakawat Nakwijit
excerpt_separator: <!--more-->
color: rgb(19, 196, 165)

---

## TL;DR
ไปเที่ยวที่ไหน ก็อิ่มใจไม่เท่าไปเที่ยวทะเล ทริปนี้จัดไปไกลๆ ดำน้ำให้เต็มอิ่มกันที่หลีเป๊ะ ถ้าใครไม่เคยไป ต้องลองแล้วจะติดใจ

<!--more-->

{% include aligner.html images="lipe/IMG_20170325_094827.jpg" column=1 %}

เพลงเริ่ม

รัก ทะเลเวลามีเธอด้วย สวย ซะเกินกว่า บรรยายได้ แล้ว เธอคนดี จะรู้ว่ายังมี สิ่งที่มากกว่าคำว่าต้องการ ปั๊บปะดาด๊า ปั๊ปปะปาด๊าด้า ~ ~

ภาพมา

{% include aligner.html images="lipe/IMG_20170325_130755.jpg" column=1 %}

การเดินทางครั้งนี้ มีเค้าลางเริ่มต้นจากการกลับมาของชิงชิง นางไปเรียนต่อที่เมกา ไปไกล๊ไกล แน่นอนว่า กลับมาทั้งที ต้องหาโอกาสจัดทริปกันสักหน่อย

ดูเหมือนว่าทริปนี้ได้มีการตัดสินใจกันมาคร่าวๆแล้วว่า อยากจะให้มันเป็น **ทริปทะเลใต้** เราจะไปชำระจิตวิญญาณที่อ่อนล้าด้วยน้ำทะเลสีฟ้าสดใส ถึงแม้ว่า /me จะเป็นคนเกาะ(ภูเก็ต) รอบบ้านมีทะเล เที่ยวทะเลมา 20 ปี แต่ไปเที่ยวทะเลแต่ละครั้ง ไม่เคยเบื่อเลย มองทะเลกี่ทีๆ ก็ยังทำให้รู้สึกผ่อนคลายเหมือนเดิม

{% include aligner.html images="lipe/P3250376.jpg" column=1 %}

แน่นอนว่า ด้วยความที่เป็นคนเกาะเพียงคนเดียวในหมู่คนกรุง จึงได้รับหน้าที่เป็นหัวหอกในการหาจุดหมายของทริปนี้ ประเทศไทยเป็นประเทศท่องเที่ยว มีเกาะ มีชายหาดสวยๆเยอะมากๆ นับๆดูแล้วมีเยอะ ไม่แพ้จำนวนดอยตามภาคเหนือเลย

เกาะไข่ เกาะช้าง เกาะเต่า เกาะเสม็ด เกาะห้อง เกาะพะงัน ...

{% include aligner.html images="lipe/slide5.jpg" column=1 %}

จะไปที่ไหนก็น่าไปทั้งนั้น ยกเว้น เกาะพีพี ซึ่ง /me เคยไปเที่ยวมาแล้ว เป็นเกาะเศร้าใจที่สุดเท่าที่เคยไปเที่ยวมา ไม่มีชาดหาดให้เล่น คนเยอะ ไม่มีกิจกรรม ไม่มีอะไรเลย ไม่เข้าใจเหมือนกันว่า ทำไมมันโด่งดังขนาดนี้ ToT

แต่ท้ายที่สุดแล้ว /me ได้คำแนะนำมาจากพี่ที่ออฟฟิศว่า "ดำน้ำที่หลีเป๊ะ" เด็ดมาก เพราะยังมีธรรมชาติ ปะการังสวยๆ น่าจะเป็น จุดดำน้ำตื้น ที่ดีที่สุดในไทยเลยทีเดียว ขับเคี่ยวกันกับ หมู่เกาะสุรินทร์

หลังจากอวดสรรพคุณไปเป็นที่เรียบร้อย ผ่านการอนุมัติอย่างรวดเร็ว จัดไป 3D2N

แต่ข้อเสียร้ายแรงของการไปเที่ยวทะเลใต้ คือ **แพง!!** แพงนรกมาก เมื่อเทียบกับทริปที่เคยๆไป

รายจ่ายก้อนแรก คือ ค่าที่พัก แน่นอนว่า เพื่อบรรยากาศที่ครบถ้วน จึงจกลงกันว่า ต้องไปนอนบนเกาะเท่านั้น และหลังจากการศึกษาอย่างหนักของชิงชิง ได้ข้อสรุปที่ลงตัวกันที่ [Zanom Sunrise Beach Resort](https://www.booking.com/hotel/th/zanom-sunrise-beach-resort.html) เป็นบ้านไม้มีแอร์ติดชายหาดขาวๆ นึกแล้วก็ทำให้ใจฟู แลกกับราคา 15,800 บาท สำหรับ 8 คน 2 คืน //นี่ไปเที่ยวหรือโดนปล้นบอกที

{% include aligner.html images="lipe/P3240189.jpg" column=1 %}

แต่เท่านั้นยังไม่พอ รายจ่ายก้อนที่ 2 ก็ตามมาอย่างรวดเร็ว ค่าเครื่องบินอีก 3,xxx //ฉันต้องกินมาม่าอีกกี่มื้อถึงจะพอ

ค่ารถตู้จากสนามบินไปท่าเรือ 3,600/คัน ค่าเรือไปเกาะ 900/คน

!@#$%^&*!@#$%^&

ยอมแล้วทูลหัว จ่ายตังค์รัวๆ

แล้วดูสิ่งที่มันคุยกันซิ


<div style="text-align: center;border: 1px solid #c7c7c7;">
{% include aligner.html images="lipe/Screen-Shot-2561-03-03-at-17.15.39.png" column=1 %}
</div>

555555T55T55555 !@#$%^&*!@#$%^& //ท่ามกลางเลขห้ามีน้ำตาซ่อนอยู่ ฮือออออออ

จองที่พักพร้อม จองเครื่องบินพร้อม จองเรือพร้อม ทุกอย่างพร้อม มะหมู มะหมี บะบู๋ บะบี๋ กะปู๋ จะจู๋ หะหื คะคว* ออกเดินทาง~

{% include aligner.html images="lipe/IMG_20170324_094354.jpg" column=1 %}

จะว่าไปแล้ว การเดินทางไป หลีเป๊ะ จะบอกว่าง่ายก็ง่าย ยากก็ยาก เพราะต้องต่อรถ ต่อเรือหลายรอบ จุดเริ่มต้น คือ สนามบินดอนเมือง ออกเดินทางไปลงที่สนามบินหาดใหญ่ จากนั้นขึ้นรถตู้จากสนามบิน ไปต่อที่ท่าเรือปากบารา จังหวัดสตูล เพื่อขึ้นเรือไปเกาะ

เครื่องบิน ต่อด้วยรถ ต่อด้วยเรือ นั่งยาวๆไปคร่าาาาา~

แต่ก่อนขึ้นเรือ ไหนๆก็มาถึงหาดใหญ่ทั้งที ต้องไม่พลาดตามหาไก่ทอดหาดใหญ่ สูตรต้นตำหรับ มาลงท้องกันสักหน่อย

{% include aligner.html images="lipe/P3240139.jpg" column=1 %}

กินกันไป นั่งคุย อยู่ในรถตู้ประมาณ 1.30 ชม. รถตู้ก็พาข้ามจังหวัดมาส่งที่ท่าเรือปากบาราโดยสวัสดี ไปเอาตั๋วเรือที่จองกันไว้ รอบที่เราจะออกเดินทาง คือ รอบ 11.30 น.

{% include aligner.html images="lipe/P3240141.jpg" column=1 %}

ถ้าใครจะมา อย่าลืมเช็คเวลาดีๆ เพราะเรือมันมีแค่ไม่กี่รอบ

{% include aligner.html images="lipe/P3240143.jpg" column=1 %}

ในที่สุด กลิ่นเกลือจากทะเล เริ่มโชยแตะจมูก

{% include aligner.html images="lipe/P3240144.jpg" column=1 %}

ค่อยๆเห็นทะเลสีฟ้าอยู่ไกลๆ ภาพทะเลกว้างๆ เป็นภาพธรรมชาติที่น่าทึ่ง ทะเล๊ ทะเล๊ ~

ระหว่างทางก่อนที่จะเจอสาวงามแห่งท้องทะเล //นี่ก็อินไปอีก เรือเฟอรรี่ จะแวะ เกาะตะรุเตา กับเกาะไข่ ให้ออกไปเดินเล่น ถ่ายรูปกันประมาณ 15-20 นาที

แช๊ะ! แช๊ะ!

ชายหาดขาวๆบนเกาะตะรุเตาที่นี้

{% include aligner.html images="lipe/P3240158.jpg" column=1 %}

ถ่ายภาพหมู่กันซะหน่อย //อ่าวว ไหนๆทะเล

{% include aligner.html images="lipe/IMG_20170324_133620.jpg" column=1 %}

มุมโฆษณาประจำเกาะไข่ กับ ซุ้มหินรักนิรันดร หืมมมมม~ มองบน

{% include aligner.html images="lipe/P3240164.jpg" column=1 %}

หลักจากนั้นไม่นาน บ่ายๆ ก็ถึงชายฝั่งเกาะหลีเป๊ะ จุดหมายของเรา

{% include aligner.html images="lipe/P3240171.jpg" column=1 %}

แต่อย่าคิดว่า เกาะหลีเป๊ะ เป็นแค่เกาะเล็กๆ จริงๆแล้ว เกาะนี้ใหญ่พอสมควรเลย ถ้าอยากจะเดินรอบเกาะ น่าจะต้องใช้เวลาหลายวันอยู่เหมือนกัน รถสามล้อพ่วงเลยกลายไปเป็นพาหนะสำคัญสำหรับการเดินทางภายในเกาะ

{% include aligner.html images="lipe/koh-lipe-map.jpg" column=1 %}

ที่นี้ คือ ที่พักของเราในคืนนี้

{% include aligner.html images="lipe/IMG_20170324_144130.jpg" column=1 %}

นอกจากผีทะเลที่ติดมาจาก กทม. ที่นี้มีแมวทะเลด้วย เขิน~

{% include aligner.html images="lipe/P3240179.jpg" column=1 %}

ไหนๆก็มาถึงที่พักกันแล้ว แถมยังไม่ใช่เวลากินข้าว เวลาเล่นน้ำจึงเริ่มต้นขึ้น และด้วยความใจดีจากทรงรีสอร์ท (อ้อนอยู่ 15 นาที) ให้ยืมอุปกรณ์ดำน้ำตื่นมา 2 ea

ไม่เสียดายกับเงินที่จ่ายไปเลย ทะเลที่นี้สวยมาก หาดขาว เดินเล่นน้ำไปได้สักพัก เริ่มเห็นปลาว่ายไปมา อวดครีบเล็กๆอยู่ตามดอกไม้ทะเลที่สะบัดไปมาตามแรงคลื่น ดีต่อใจ

ตัวเล็กๆตัวแรกที่เจอ

{% include aligner.html images="lipe/P3240201.jpg" column=1 %}
{% include aligner.html images="lipe/P3240250.jpg" column=1 %}

เล่นน้ำ ดูปลิงทะเลก้อนดำๆได้ไม่นาน ฟ้าเริ่มมืด หมดเวลาสนุกแล้วซิ หมดเวลาสนุกแล้วซิ

{% include aligner.html images="lipe/P3250331.jpg" column=1 %}

ทุกคนต้องกลับไปอาบน้ำล้างตัว

บรรยากาศแต่งเติมด้วยเพลงจาก Spotify จากลำโพงที่ภูเตรียมมา ฟินนน~

ใกล้ถึงเวลามื้อเย็น ระหว่างนี้สาวกบอร์ดเกม ไม่รอช้าทยอยหยิบเกมที่แบกกันมา แต่เพราะทริปนี้ ตั้งใจกันมาเที่ยวอย่างแท้จริง หยิบมาเล่นแค่ 2 เกม (ไพ่แมงสาบ+Dixit) กับไพ่อีก 1 สำหรับ อยากอวดว่า /me นี่เป็นแชมป์เปี้ยน Dixit เลยนะเฟ้ยยย~

เพราะไม่ไกลจากรีสอร์ท มีตลาดกลางคืน ทุกคนจึงมีมติเป็นเอกฉันท์ลงความเห็นตรงกันว่า มื้อนี้ต้องเป็นซีฟู๊ดสดๆในตลาดนี้หนิแหละ

{% include aligner.html images="lipe/P3240324.jpg" column=1 %}

เดินไปได้แค่นิดเดียว จัดพิซซ่ากันคนละครึ่งชิ้น แกรๆๆ ไหนซีฟู๊ดที่เมิงตั้งใจกันไว้

{% include aligner.html images="lipe/P3240319-1.jpg" column=1 %}

นี้แค่เรียกน้ำย้อย หลังจากนั้นก็เริ่มภารกิจจัดเต็มกันอย่างต่อเนื่อง กินกันจนสำราญ
{% include aligner.html images="lipe/P3240325.jpg" column=1 %}
{% include aligner.html images="lipe/P3240326.jpg" column=1 %}

จะว่าไปแล้ว ซีฟู๊ดที่นี้ก็ไม่ได้ถูกซักเท่าไร เรียกได้ว่า แพงนิดๆก็ว่าได้ แลกกับบรรยากาศ ก็ถือว่าไม่ได้แย่ (คนจีนเยอะมาก โดนแย่งที่ ฮืออออ)

คืนนี้ ถึงเวลานอน

# Next Day

{% include aligner.html images="lipe/P3250335.jpg" column=1 %}

พระอาทิตย์ตอนเช้า ค่อยๆส่องแสงขึ้นมาแล้ว มื้อเช้านี้ทางรีสอร์ทจัดไว้ให้ มีให้เลือกหลายอย่าง

{% include aligner.html images="lipe/P3250341.jpg" column=1 %}
{% include aligner.html images="lipe/P3260601.jpg" column=1 %}

อุ่มท้องแล้ว ก็เริ่มลงเรือ รอ รอ รอ วันนี้เป็นพระเอกของทริปนี้ ทุกคนจะไปดำน้ำ ดูปะการังตามจุดต่างๆรอบเกาะหลีเป๊ะ โดยทั่วไปแล้ว หลีเป๊ะจัดทริปเป็น 2 แบบ คือ โซนนอก/โซนใน ทั้ง 2 แบบจะไปแวะจุดดำน้ำแตกต่างกัน แต่จุดสำคัญๆ จะอยู่ในโซนในเกือบทั้งหมด แต่สามารถเช่าเรือแบบเหมาลำไปทั้ง 2 โซนเลยก็ได้

แต่ข้อสำคัญ คือ ต้องรีบจองเรือทั้งที่ที่ไปถึงเกาะ เพราะว่า เรือจำนวนจำกัด แต่เนื่องจากมีเจ้าแม่ อย่างคุณแป้นและพ่อหมี ทุกอย่างจึงเป็นเรื่องง่ายไปโดยปริยาย

{% include aligner.html images="lipe/P3250346.jpg" column=1 %}

จุดที่ดำน้ำกันนี้ เรียกรวมๆว่า หมู่เกาะอาดัง-ราวี ประกอบไปด้วยเกาะเล็กๆหลายๆเกาะ เช่น เกาะหินซ้อน, เกาะผึ้ง, เกาะราวี, เกาะหินงาม
{% include aligner.html images="lipe/P3250473.jpg" column=1 %}

จุดแรกที่ลงน้ำ เกาะหินซ้อน หินก้อนใหญ่ซ้อนกันตามชื่อ มองลงไปใต้น้ำ น้ำใสมาก~

{% include aligner.html images="lipe/P3250354.jpg" column=1 %}

ใส่เสื้อชูชีพพร้อมแล้ว.. ทุกคนพร้อมแล้ว.. กระโดดลงจากเรืออย่างรวดเร็ว เห้ยยยยยยยย ทุกคนว่ายไปกันเร็วมาก เคว้งเลยจ้า จริงๆ ตอนนั้นหลังจากเห็นทะเลลึกๆ /me แอบขาสั่นโดยไม่รู้ตัว อยู่ดีๆก็กลัวน้ำลึกซะงั้น

คือ มันลึกมาก ลึกจนไม่กล้าว่ายไปไกลจากเรือ ขวัญเสียอย่างรวดเร็ว

ดูจุดมืดลิบๆตรงนั้น แล้วจินตนาการว่าตัวเองกำลังโดนดูดลงไป กลัวแล้ว ฮือออออ

{% include aligner.html images="lipe/P3250367.jpg" column=1 %}

มองทุกคนว่ายไปไกลลิบๆ ฮืออออ ฉันมาทำอะไรตรงนี้ นอกจากพึ่งว่ายน้ำเป็นตอนเรียนอยู่ปี 2 แถมยังไม่มีประสบการณ์อยู่ในน้ำลึกๆแบบนี้ ทำยังไงดี ทำยังไงดี เกาะเรือคนนู้นทีคนนี้ที ขำตัวเอง

{% include aligner.html images="lipe/P3250492.jpg" column=1 %}

ถ่ายรูปใต้น้ำกรุบปริบๆ แล้วรีบขึ้นเรือ ขอเวลาฉันทำใจสักหน่อย ฮือออออ

แต่เหมือนทุกคนจะไม่รู้อะไรเรยย ก็เลยไปสารภาพกับทุกคนว่า นี่กลัวจมน้ำ ช่วยฉันที ทุกคนแบบ "เห้ยยย เมิงเกิดบนเกาะนะเว้ยย ยังจะมากลัวทะเลอีก" เจรจาไปสักพัก เราก็ถึงเกาะผึ้ง โอ๊ยยย ใจละลาย น้ำใสมาก ใสกว่ามะกี้อีก

{% include aligner.html images="lipe/P3250378.jpg" column=1 %}
{% include aligner.html images="lipe/P3250398.jpg" column=1 %}

แต่ครั้งนี้ เกาะกลุ่มไปกับทุกคน ความกลัวเริ่มหายไป เย้ ซ่าได้ เริ่มกล้าว่ายไปมาๆแล้ว มีคนบอกว่า เจอปลากระเบนด้วย แต่นี่ไม่เจอ <span class="tag-en">#ฉันเสียใจ</span>

{% include aligner.html images="lipe/P3250491.jpg" column=1 %}
{% include aligner.html images="lipe/P3250532.jpg" column=1 %}

เพลินๆกันไปจนถึงเที่ยง แวะกินข้าวเที่ยงที่เกาะราวี

{% include aligner.html images="lipe/P3250427.jpg" column=1 %}

{% include aligner.html images="lipe/P3250430.jpg" column=1 %}

ปูเสฉวนตัวใหญ่ เก็บไปผัดเผ็ดคืนนี้ //ผิด

{% include aligner.html images="lipe/P3250424.jpg" column=1 %}

นอกจากนี้ บนเกาะยังมีเจ้าถิ่นเป็นลิงจอมซ่ามาหยิบของกินจาก นทท. (แต่ /me คิดว่า ไม่ควรให้อาหารนะ มันทำลายระบบนิเวศ)

{% include aligner.html images="lipe/P3250449.jpg" column=1 %}

อิ่มกันแล้ว ภารกิจดำน้ำก็ยังมีอย่างต่อเนื่องไปยาวๆ

แวะเกาะหินงาม เกาะนี้เป็นจุดถ่ายรูปอีกจุดที่โคตรยูนิค เพราะชายหาดที่นี้ปูเต็มไปด้วยหินก้อนดำๆลื่นๆ

{% include aligner.html images="lipe/P3250503.jpg" column=1 %}

ดูสภาพชิงๆ กำลังขึ้นเกาะ น่าสงสารไปอีก

{% include aligner.html images="lipe/P3250509.jpg" column=1 %}

ใช้เวลาไปแล้วเกือบค่อนวัน ในที่สุดก็กำลังมาถึงจุดพีคของทริป ปะการัง 7 สี ที่ร่องน้ำจาบัง อดใจไม่ไหวแล้ว ไม่รู้มันจะมี 7 สีจริงๆรึปล่าวนะ เตรียมกล้องพร้อม!

ก่อนจะถึงจุดลงดำน้ำ พี่ขับเรือ หยิบแตงโมเย็นๆ มาเสริฟทุกคน ใจเบิกบาน เป็นบรรยากาศที่เยี่ยมยอดมากๆ

{% include aligner.html images="lipe/P3250544.jpg" column=1 %}

ในที่สุดเราก็มาถึงร่องน้ำ ร่องน้ำจุดนี้เป็นร่องน้ำเย็น น้ำไหลเชี่ยวมากๆ มีเชือกขึงให้ทุกคนจับแล้วว่ายทวนกระแสน้ำไปต่อๆกัน ตื่นเต้น ในใจกลัวมาก กลัวจะโดนพัด โดยเฉพาะกล้อง ผ่อนยังไม่หมดเลยจ้า จับกล้องไว้แน่นมาก

{% include aligner.html images="lipe/P3250547.jpg" column=1 %}

ภาพที่ค่อยๆเห็น คือ ภาพปะการังสีแสดง สีม่วง สีส้ม สีน้ำเงิน นู้นนี้ ไล่เฉดสี เกาะสดใสอยู่บนโขดหิน

{% include aligner.html images="lipe/P3250581.jpg" column=1 %}

เป็นอีกครั้งที่อยากขอบคุณธรรมชาติ แต่งแต้มสีสันนี้ออกมาให้ดู อยากรณรงค์ให้ช่วยกันรักษาทะเลผืนนี้เอาไว้ ไม่อยากให้มันกลายเป็นแค่ภาพในพิพิธภัณฑ์

แต่น่าเสียดาย ดูเหมือนว่าจะมีจุดให้ดู 2 จุด แต่ /me ไปแค่จุดเดียว ฮืออออ

{% include aligner.html images="lipe/P3250586.jpg" column=1 %}

จบทริปดำน้ำตื้นด้วยความประทับใจ แนะนำเลยว่า คุ้มค่าที่ได้มาจริงๆ

{% include aligner.html images="lipe/P3250501.jpg" column=1 %}

อาบน้ำ ล้างคราบเกลือจากน้ำทะเล เย็นนี้เป็นคืนสุดท้ายบนเกาะหลีเป๊ะ มาเที่ยวได้แค่แปปเดียวเอง เพื่อเป็นการซึมซับทะเลอย่างแท้จริง เย็นนี้ลงความเห็นกันว่า ต้องไปจัดบุฟเฟ่ท์ทะเล แห่งเกาะหลีเป๊ะให้ได้

เราจะกินปลาให้หมด เอามันออกมาให้ฉันกินเดี๋ยวนี้

{% include aligner.html images="lipe/P3250597.jpg" column=1 %}

แด่ปลามากมายที่สละชีวิตในครั้งนี้

{% include aligner.html images="lipe/P3250596.jpg" column=1 %}

มื้อสุดท้ายจบไปแล้ว กลับห้องเล่นบอร์ดเกมเป็นคืนสุดท้าย แล้วตื่นเช้าออกเดินทางกลับ กทม. บะบายหลีเป๊ะ

{% include aligner.html images="lipe/P3260602.jpg" column=1 %}


<div style="border: 1px solid #eee;padding: 10px;background-color: #e7e7e7d4;">
<p><b>บันทึกนี้ เขียนขึ้นเพื่อรำลึกถึง ‘ภู’ ผู้จากไป</b></p>
<p>ไม่นึกเลยว่า ทริปนี้จะเป็นทริปสุดท้ายที่ได้เที่ยวด้วยกัน คืนนั้นเป็นคืนสุดท้าย หลังจากเรียนจบ ก็แทบไม่ค่อยได้เจอกัน ขอโทษนะที่ขี้โวยวาย เราให้อภัยกับทุกๆเรื่อง แล้วก็ขอโทษกับทุกสิ่งที่เราทำไม่ดีลงไป หลับฝันดีนะ</p>
</div>


## 1 วันก่อนทริป

สารภาพว่า จริงๆแล้วตอนนั้น /me อยู่ในช่วงลาไปต่างจังหวัดพอดี ดังนั้นเลยถือโอกาสนี้ ไปก่อนล่วงหน้า 1 วัน แล้วเจอกับคนอื่นๆที่สนามบินหาดใหญ่

มีเวลาเที่ยวหากใหญ่อีก 1 คืน จองที่พักไว้ที่ [Hatyai Youth hostel](https://www.agoda.com/hat-yai-youth-hostel/hotel/hat-yai-th.html) เป็นโฮสเทล แต่ไม่น่ากลัวเลย ที่นอนสบายมาก

{% include aligner.html images="lipe/P3230094.jpg" column=1 %}

วางกระเป๋าพร้อมแล้ว ภารกิจในวันนี้ คือ ตะลุยกินร้านดังแห่งเมืองหาดใหญ่ เริ่มต้นด้วย ปอเปี๊ยะแสงจันทร์(?)
{% include aligner.html images="lipe/P3230087.jpg" column=1 %}

แล้วตามด้วย ไอ้คลั่งทะเลโหด จาก ร้านในรู (ร้านอยู่ในซอกหลืบจริงจัง)
{% include aligner.html images="lipe/P3230110.jpg" column=1 %}
{% include aligner.html images="lipe/P3230105.jpg" column=1 %}

ตบท้ายของหวานด้วย บัวลอยไข่หวานคุณอ้น ร.ศ.219

{% include aligner.html images="lipe/P3230116.jpg" column=1 %}
{% include aligner.html images="lipe/P3230119.jpg" column=1 %}

อิ่มหมีพีมัน

ปิดท้ายด้วยไปเอนจอย The Mask Single รอบชิงชนะเลิศ ที่โฮสเทล ดูเหมือนว่าทุกคนในโฮสเทลจะคิดเหมือนๆกัน รวมตัวกันอยู่ที่หน้าจอทีวีเครื่องเล็กๆเครื่องเดียวของโรงแรม แล้วลุ้นไปด้วยกัน เฮฮาๆ

วันรุ่งขึ้น ก่อนออกเดินทาง เติมพลังด้วยข้าวมันไก่ ร้านมุ่ยกี่โอชา ที่อยู่ไม่ไกลจากโฮศเทล

{% include aligner.html images="lipe/P3240133.jpg" column=1 %}

ทริปนี้ สอนให้รู้ว่า เหตุผลที่ /me อ้วน ทั้งหมด น่าจะเป็นเพราะตัวกรูเองหนิแหละ
