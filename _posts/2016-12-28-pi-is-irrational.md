---
layout: post
title: Proof PI is irrational number.
tags: [Archive, Mathematics]
thumbnail: "assets/feats/math-related/maxresdefault.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

หลังจากใช้เวลากว่า 2,000 ปีนับตั้งแต่อาร์คิมีดีสเริ่มรู้จักค่า PI โลกก็พึ่งรู้ว่า PI เป็น จำนวนอตรรกยะ จริงๆ ซึ่ง /me ตื่นเต้นมากที่ได้อ่านบทพิสูจน์นี้เมื่อหลายปีก่อน และหวังว่าคนอื่นๆจะตื่นเต้นเหมือนๆกัน 


ถึงเวลาที่จะมาพิสูจน์กันเถอะ~
<!--more-->

{% include aligner.html images="https://drive.google.com/uc?export=view&id=1E8vZqNAGXt8wMW4O3vxE3nZZ_VGK5z61" column=1 %}

หลังจากบล๊อคที่แล้ว [[What is PI?]](https://chameleontk.github.io/what-is-pi) /me ได้เล่าไปแล้วว่า $$ \pi$$ มีที่มาจากไหน และ มันมีคุณสมบัติที่น่าสนใจยังไง

หนึ่งในพฤติกรรมแปลกประหลาดของ $$ \pi$$ คือการที่ไม่สามารถหาอัตราส่วนที่แน่นอนของเลขๆนี้ได้เลย และกลายเป็นโจทย์ที่น่าสนใจของนักคณิตศาสตร์หลายๆคน

ในปี 1761 Johann Heinrich Lambert ก็สามารถยืนยันพฤติกรรม "ความเป็นอตรรกยะ" ของตัวเลข 3.14159... ได้สำเร็จเป็นคนแรก โดยใช้คุณสมบัติของ continued fraction ของค่า tan(x) และหลังจากนั้นก็มีอีกหลายๆคนกับหลายๆวิธีในการศึกษาความเป็นอตรรกยะของ $$ \pi$$

และ หนึ่งในบทพิสูจน์(proof) ที่น่าจะเข้าใจได้ง่ายที่สุด ก็คือ Niven's proof ที่เขียนขึ้นในปี 1946

//มาลองดูกัน

# Niven's proof

<div style="margin-bottom: 20px;background: rgba(255, 177, 0, 0.42);padding: 15px;">
    <b>คำเตือน</b> : ถึงแม้ว่าจะเป็นบทพิสูจน์ที่ง่ายที่สุด(?) แต่ก็เต็มไปด้วยสัญลักษณ์ถั่วงอก และซิมม่า มากมาย ดังนั้นไปตั้งใจอ่าน Calculus 101 ก่อนซะนะหนูๆ
</div>

การพิสูจน์ของ Niven จะเป็นการพิสูจน์โดยข้อขัดแย้ง (Proof by contradiction) ซึ่งหมายความว่า เราจะตั้งสมมติฐานว่า

$$ \pi $$ สามารถแทนได้ด้วย $$ \frac{a}{b} $$


แล้วจะนำไปสู่ข้อขัดแย้งบางอย่าง ดังนั้น จึงสรุปได้ว่า เป็นไปไม่ได้ที่ $$ \pi$$ จะสามารถที่จะแทนด้วย $$ \frac{a}{b}$$

เริ่มละนะ...

**Suppose** ว่า $$ \pi$$ จะสามารถที่จะแทนด้วย $$ \frac{a}{b}$$ โดยมี a,b เป็นตัวเลขจำนวนเต็มบวก และ b มีค่ามากกว่า 0

**Defined** //ขั้นนี้ก็คือขั้นตอนที่ Niven เสกฟังก์ชันอะไรซักอย่างออกมาก

$$ f(x) = \frac{x^{n}(a-bx)^{n}}{n!} $$

และ

$$ F(x) = f(x)-f^{(2)}(x)+f^{(4)}(x)-...+(-1)^{n}f^{(2n)}(x) $$

ซึ่งหมายความว่า ตอนนี้เราจะมีจำนวนเต็มบวก a, b, และฟังก์ชั่น f(x), F(x) โดย F(x) เป็นผลรวมของอนุพันอันดับคู่ของ f(x)

# Keep claim and Go on...

หลังจากมีอุปกรณ์ที่จะใช้แล้ว มาดูว่ามันมีคุณสมบัติที่น่าสนใจอะไรบ้าง?

**Proposition #1**

$$ f(0) = \frac{0^{n}(a-b(0))^{n}}{n!} = 0 $$

**Proposition #2**

$$ f(\pi) = \frac{\frac{a}{b}^n (a-b(\frac{a}{b}))^{n}}{n!} $$

**Proposition #3**

$$ f(\pi-x)\\\\
=f(\frac{a}{b}-x)\\\\
=\frac{(\frac{a}{b}-x)^{n}(a-b(\frac{a}{b}-x))^{n}}{n!}\\\\
=\frac{(a-bx)^{n}(bx)^{n}}{b^{n}n!}\\\\
=\frac{x^{n}(a-bx)^{n}}{n!}\\\\
=f(x)\\\\ $$

**Proposition #4**

หากเรากระจายพจน์ $$ x^{n}$$ เข้าไปในส่วนของ $$ (a-bx)^{n}$$ จากทฤษฎีพหุนาม เราจะได้ว่าจริงๆแล้ว

$$ f(x) = \frac{c_{0}x^{n}+c_{1}x^{n+1}+..+c_{n}x^{2n}}{n!} $$

โดยมี $$ \frac{c_{k}}{n!} $$ เป็นค่าสัมประสิทธิ์ของพจน์ $$ x^{n+k}$$ โดยที่ ทุกๆ $$ c_{k}$$ จะต้องมีค่าเป็นจำนวนเต็มเพราะเกิดจากผลคูณกันระหว่าง a, b และค่าคงที่เท่านั้น

หรือ พูดอีกอย่างคือ f(x) แทนได้ด้วยผลบวกของพจน์ $$ x^{n}$$ จนถึง $$ x^{2n}$$ โดยมีสัมประสิทธิ์เป็นจำนวนเต็มหารด้วย $$ n!$$

**Proposition #5**

จาก Proposition#4 เราอาจจะกล่าวอีกแบบได้ว่า

$$ f(x) = \sum_{k=0}^{n} \frac{c_{k}x^{n+k}}{n!} $$

ดังนั้น

$$
f^{(1)}(x)
\\\\= \sum_{k=0}^{n} \frac{\text{d}}{\text{d}x} (\frac{c_{k}x^{n+k}}{n!})
\\\\= \sum_{k=0}^{n} \frac{c_{k}(n+k)x^{n+k-1}}{n!} $$

$$ f(x)$$ จะโดนลดดีกรี(เลขยกกำลัง) 1 ,พจน์ที่มีดีกรี 1 จะโดยเปลี่ยนเป็นค่าคงที่ และพจน์ที่เดิมเป็นค่าคงที่ ก็จะหายไปเพราะ "อนุพันธ์ของค่าคงที่ = 0"

นอกจากนี้ก็ยังสามารถหา $$ f^{(2)}$$, $$ f^{(3)}$$, ... ได้ว่า

$$
f^{(2)}(x)
\\\\= \sum_{k=0}^{n} \frac{c_{k}(n+k)(n+k-1)x^{n+k-2}}{n!} $$

$$
f^{(3)}(x)
\\\\= \sum_{k=0}^{n} \frac{c_{k}(n+k)(n+k-1)(n+k-2)x^{n+k-3}}{n!} $$

และสำหรับ $$ f^{(n+k)} $$ ก็จะเหลือเพียงแค่ค่าคงที่ 1 พจน์

$$
f^{(n+k)}(x)
\\\\= \frac{c_{k}(n+k)(n+k-1)(n+k-2)...(1)x^{0}}{n!}
\\\\= \frac{c_{k}(n+k)!x^{0}}{n!}
\\\\= \frac{c_{k}(n+k)!}{n!} $$

และสำหรับทุกๆพจน์ $$ f^{(m)}(x) $$ โดย m > n+k จะมีค่าเท่ากับ 0 เพราะ "อนุพันธ์ของค่าคงที่ = 0" และที่น่าสนใจมากๆคือ
* ทุกๆพจน์ใน $$ f^{(1)}(x), f^{(2)}(x), f^{(3)}(x), ... f^{(n-1)}(x) $$ จะมี x เป็นตัวประกอบ
* จาก Proposition#4 : $$ f(x)$$ ประกอบด้วยพจน์ดีกรี n ถึง 2n
* $$ f^{(n)}(x), f^{(n+1)}(x), f^{(n+2)}(x), ... f^{(n+k)}(x) $$ จะมีมีค่าคงที่ C เกิดขึ้นเสมอ เพราะทุกๆการคิดอนุพันธ์จะเป็นการลดดีกรี 1 และเมื่อลดดีกรี n จะเริ่มทำให้พจน์ $$ x^{n}$$ กลายเป็นดีกรี 0 หรือ ค่าคงที่

และ ค่าคงที่ของ $$ f^{(n)}(x)$$ จะมีเท่ากับ [จินตนาการพจน์ $$ \frac{c_{0}x^{n}}{n!} $$ ค่อยๆโดยดิฟไป n รอบ]

$$ C_{0} = \frac{c_{0}(n)(n-1)(n-2)...(1)}{n!} = \frac{c_{0}n!}{n!} $$

และถ้าคิดดีๆ $$ f^{(n+k)}(x)$$ ก็ควรจะมีค่าคงที่ที่เกิดจากพจน์ $$ \frac{c_{k}x^{n+k}}{n!} $$ ดังนั้น

$$ C_{k} = \frac{c_{k}(n+k)(n+k-1)(n+k-2)...(1)}{n!} = \frac{c_{k}(n+k)!}{n!} $$

โดยทุกๆค่าคงที่ที่เกิดขึ้นนี้ จะต้องเป็นค่าจำนวนเต็มเสมอ เพราะ $$ (n+k)! = (n+k)(n+k-1)(n+k-2)...(n!)$$ ดังนั้น $$ n! $$ ต้องหาร $$ (n+k)! $$ ลงตัว และ $$ c_{k}$$ ก็เป็นจำนวนเต็ม
* $$ f^{(n+k+1)}(x), f^{(n+k+2)}(x), f^{(n+k+3)}(x), ... $$ จะได้ 0 เสมอ

**Proposition #6**

* $$ f^{(i)}(0) $$ เป็นจำนวนเต็ม สำหรับ ทุกค่า i ที่เป็นจำนวนเต็มบวก เพราะเมื่อกลับไปพิจารณา Proposition#5 ทุกๆพจน์ที่เป็นค่าคงที่ จะต้องเป็นจำนวนเต็ม และทุกพจน์ที่ไม่ใช่จำนวนเต็มจะมี x เป็นตัวประกอบ เมื่อแทนค่า x=0 แล้ว พจน์นั้นก็จะได้เท่ากับ 0

**Proposition #7**

* จาก Proposition#3 $$ f(x) = f(\pi-x) $$ จากกฏลูกโช่ของการหาอนุพันธ์ (Chain Rule) จะได้ว่า

$$
\frac{\text{d}}{\text{d}(x)} f(x)\\\\
= \frac{\text{d}}{\text{d}(x)} f(\pi-x)\\\\
=\frac{\text{d}f(\pi-x)}{\text{d}(\pi-x)} \frac{\text{d}(\pi-x)}{\text{d}(x)} \\\\
=f'(\pi-x)\frac{\text{d}(\pi-x)}{\text{d}(x)} \\\\
=-f^{(1)}(\pi-x) $$

ทำนองเดียวกัน กับ $$ f^{(2)}(x), f^{(3)}(x), ... $$ จะได้ว่า

$$ f^{(i)}(x)=\pm f^{(i)}(\pi-x) $$

เมื่อแทน x =0 ก็จะได้ว่า $$ f^{(i)}(0)=\pm f^{(i)}(\pi)$$ และ $$ f^{(i)}(\pi)$$ ก็เป็นจำนวนเต็มเช่นเดียวกัน

สุดท้ายเราก็ทำมาถึงเป้าหมายที่ 1 แล้ว

**Claim #1** : $$ F(0) $$ และ $$ F(\pi) $$ จะต้องเป็นจำนวนเต็ม

เพราะจากนิยาม

$$ F(x) = f(x)-f^{(2)}(x)+f^{(4)}(x)-...+(-1)^{n}f^{(2n)}(x) $$

และจาก Proposition#6, Proposition#7 ซึ่งบอกว่า $$ f^{i}(0) $$ และ $$ f^{i}(\pi) $$ เป็นจำนวนเต็ม สำหรับทุกๆจำนวนเต็มบวก i ใดๆ

# It's so long....

ถึงคราวที่เราจะมาสนใจ $$ F(x) $$ กันบ้างละ

**Proposition #8** Niven บอกว่าหากเราลองหาอนุพันธ์ของ $$ F^{(2)}(x) $$ เราจะพบความน่าสนใจอย่างหนึ่ง คือ

$$ F(x) = f(x)-f^{(2)}(x)+f^{(4)}(x)-...+(-1)^{n}f^{(2n)}(x)\rightarrow1$$
$$ F^{(2)}(x) = f^{(2)}(x)-f^{(4)}(x)+f^{(6)}(x)-...+(-1)^{n}f^{(2n+2)}(x)\rightarrow2 $$

เมื่อเอาสมการ 1+2 จะได้ว่า

$$ F^{(2)}(x) + F(x) = f(x) + (-1)^{n}f^{(2n+2)}(x) $$

แต่จาก Proposition#4 $$ f(x)$$ มีดีกรีสูงสุดแต่ 2n ดังนั้น $$ f^{(2n+2)}(x)$$ จึงต้องมีค่าเป็น 0 ดังนั้น

$$ F^{(2)}(x) + F(x) = f(x) $$

**Proposition #9**

อยู่ๆ Niven ก็เสกสมการที่น่าสนใจขึ้นมาอีก 1 สมการ ลอง

$$ \frac{\text{d}}{\text{d}x}[F^{(1)}(x)sin(x) - F(x)cos(x)]  $$

เมื่อใช้กฏการคูณของอนุพันธ์ : ดิฟหน้าคูณหลัง = หน้าดิฟหลัง + หลังดิฟหน้า //ท่องตามกันอีกเที่ยวนะคะ

$$ \frac{\text{d}}{\text{d}x}[F^{(1)}(x)sin(x) - F(x)cos(x)]\\\\
= \frac{\text{d}}{\text{d}x}[F^{(1)}(x)sin(x)] - \frac{\text{d}}{\text{d}x}[F(x)cos(x)]\\\\
= F^{(1)}(x)\frac{\text{d}}{\text{d}x}sin(x) + sin(x)F^{(2)}(x) - F(x)\frac{\text{d}}{\text{d}x}[cos(x)]-cos(x)F^{(1)}(x)\\\\
= F^{(1)}(x)cos(x) + sin(x)F^{(2)}(x) + F(x)sin(x)-cos(x)F^{(1)}(x)\\\\
= (F^{(2)}(x) + F(x))sin(x)\\\\

$$

และจาก Proposition #8

$$ \frac{\text{d}}{\text{d}x}[F^{(1)}(x)sin(x) - F(x)cos(x)] = f(x)sin(x) $$

# Ohhhh Miracle!!

**Proposition #10**

องค์ประกอบสุดท้ายของ Niven's proof สิ่งที่เราต้องการคือ $$ \int_{0}^{\pi} f(x)sin(x) dx $$ โดย

$$ \int_{0}^{\pi} f(x)sin(x) dx \\\\
=\int_{0}^{\pi} \frac{\text{d}}{\text{d}x}[F^{(1)}(x)sin(x) - F(x)cos(x)] dx\\\\
=[F^{(1)}(x)sin(x) - F(x)cos(x)]_{0}^{\pi}\\\\
=[F^{(1)}(\pi)sin(\pi) - F(\pi)cos(\pi)] - [F^{(1)}(0)sin(0) - F(0)cos(0)]\\\\
=F(\pi) - F(0)\\\\
$$

เราจึงมาถึง

**Claim #2** $$ \int_{0}^{\pi} f(x)sin(x)dx =F(\pi) - F(0)$$ และประกอบกับข้อมูลที่ได้จาก Clain#1 จะได้ว่า $$ \int_{0}^{\pi} f(x)sin(x)dx $$ จะต้องเป็นจำนวนเต็มเท่านั้น

# What's Next??

คราวนี้ก็มาถึงด่านสุดท้ายของบทพิสูจน์ Niven อ้างว่า

สำหรับทุกๆ x โดยที่ $$ 0 < x < \pi$$ เราจะได้ว่า ทุกๆ $$ x^{n} > 0$$, ทุกๆ $$ (a-bx)^{n} > 0$$ และ ทุกๆ $$ sin(x) > 0$$ ดังนั้น

$$ f(x)sin(x) > 0 $$ สำหรับทุกๆค่าในช่วง $$ 0 < x < \pi $$

และเนื่องจาก $$ x < \pi$$ ดังนั้น $$ x^{n} < \pi^{n} $$ กำหนดเป็นอสมการ #3

และเนื่องจาก $$ x > 0$$ ดังนั้น $$ (a-bx) < (a)$$ และ $$ (a-bx)^{n} < a^{n} $$ กำหนดเป็นอสมการ #4

จากอสมการ 3,4 จะสรุปได้ว่า

$$ f(x) = \frac{x^{n}(a-b(x))^{n}}{n!} < \frac{\pi^{n}(a)^{n}}{n!} $$

และเมื่อคูณ f(x) ด้วย sin(x) ซึ่งเมื่อ $$ 0 < x < \pi$$ แล้ว $$ 0 < sin(x) < 1$$ ดังนั้น

$$ f(x)sin(x) < \frac{\pi^{n}(a)^{n}}{n!} $$

หลังจากนั้นเราลองใส่อินทิเกตทั้งสองข้างของอสมการ bound for the integral เราจะได้ว่า

$$ 0 < \int_{0}^{\pi} f(x)sin(x)dx < \frac{\pi^{n+1}(a)^{n}}{n!} $$

ซึ่งอสมการนี้จะถูกต้องสำหรับทุกค่าจำนวนเต็มบวก n ใดๆ แต่หากเราใช้ n เป็นค่าเยอะมากๆ เราจะสามารถทำให้

$$ \frac{\pi^{n+1}(a)^{n}}{n!} < 1 $$

หมายความว่า ถ้า n ใหญ่มากพอ จะทำให้ $$ 0 < \int_{0}^{\pi} f(x)sin(x)dx $$ มีค่าน้อยกว่า 1 ได้ แต่ต้องมากกว่า 0 (ไม่เป็นจำนวนเต็ม)

จาก Claim #1,#2 ที่กล่าวว่า $$ \int_{0}^{\pi} f(x)sin(x)dx $$ จะต้องมีค่าเป็นจำนวนเต็ม

ดังนั้น $$ \int_{0}^{\pi} f(x)sin(x)dx $$ จะต้องสามารถเป็นค่าจำนวนเต็ม และ ไม่ใช่จำนวนเต็มพร้อมๆกัน เมื่อให้ค่า n มากๆ

# It's contradiction

เราจึงสรุปได้ว่า ถ้า $$ \pi$$ สามารถแทนได้ด้วยสัดส่วนของจำนวนเต็ม จะนำไปสู่ความขัดแย้ง ดังนั้น $$ \pi$$ จึงไม่สามารถแทนได้ด้วยสัดส่วนของจำนวนเต็ม **QED**.

# Math is hard but wonderful

แค่คุณสมบัติเล็กๆนี้ นักคณิตศาสตร์ต้องใช้เวลากว่า 2,000 ปีในการพิสูจน์มัน นอกจากความเป็นอตรรกยะแล้ว $$ \pi$$ ยังมีคุณสมบัติอีกมากให้เราค้นหา เช่น normality, transcendental, ...

และไม่ใช่แค่ $$ \pi$$ โลกของคณิตศาสตร์ยังมีตัวเลขอีกมากมายที่รอใครซักคนที่ขุดคุ้ย อนาคตอาจจะเป็นคุณก็ได้ :))

//ยาววววววสาสสสสส

