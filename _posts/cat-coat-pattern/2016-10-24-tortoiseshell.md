---
layout: post
title: "Cat Coat Pattern : Ep4. Tortoiseshell & Calico "
tags: [Archive, Cat Story]
thumbnail: "assets/feats/cat-coat-pattern/Tortoiseshell-in-grass.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

ตอนที่ 4 คราวนี้ /me ขอพูดถึงแมวสองสีบ้าง แถมยังมีคำอธิบายว่า ทำไมแมวสองสีถึงต้องมีเฉพาะเพศเมีย? ด้วย 

<!--more-->

{% include aligner.html images="https://drive.google.com/uc?export=view&id=1E15LRPW5prQtG1VucWTeYqoQlqHnZ5mn" column=1 %}

บางครั้งวันหยุดก็เป็นเรื่องดี ทำให้เรามีเวลาว่างไปนั่งๆ นอนๆ บ้าง ซึ่ง /me ก็ใช้มันอย่างเต็มที่ไปแล้ว ด้วยการอ่านนิยาย กิน แล้วก็นอน จนเป็นที่ฮือฮาในหมู่เพื่อนๆน้องๆที่เจอ ด้วยขนาดพุงที่เพิ่มขึ้น ฮืออออ
/me ก็เริ่มรู้ตัวแล้วว่า ถึงเวลาแล้วที่ต้องทำอะไรซักอย่าง ไม่ใช้แค่ กินแล้วนอน //เกิดเป็นคนนั้นแสนลำบาก แต่ แต่ แต่... ไม่รู้จะทำอะไรหนิซิ สุดท้ายก็มาลงเอยที่บล๊อคอันนี้

สำหรับตอนก่อนๆ สามารถเข้าไปอ่านตามลิงค์นี้เลยฮะ
* [EP.1 Tabby cat](http://wp.curve.in.th/tabby)
* [EP.2 Solid cat](http://wp.curve.in.th/solid)
* [EP.3 Bicolor cat](http://wp.curve.in.th/bicolor)

สำหรับ Ep4. ก็ยังติดอยู่ที่ลายแมวเหมือนเดิม แต่เป็นลายที่ไม่ธรรมดา เพราะเป็นลายที่มีข่าวลือว่า มีได้เฉพาะในเพศเมียซะด้วย เอ๋ ทำไม?

# Tortoiseshell & Calico

จาก [EP.2](http://wp.curve.in.th/tabby) /me ได้เล่าให้ฟังว่า ความจริงๆแล้วแมวมียีนส์ที่ควบคุมเม็ดสีเพียง 2 ตัว คือ B/b/b1 เรียกว่า black gene และ O/o เรียกว่า red gene และจากยีนส์เพิ่มเติมส่วนอื่นๆ ทำให้เกิดสีได้มากถึง 12 เฉด

แต่ความน่าสนใจ คือ เจ้า O/o หรือ red gene นี้ เป็นยีนส์ที่พบใน X chromosome นั้นหมายความว่า ในแมวตัวเมียที่มีคู่ XX ยีนส์นี้จะอยู่ด้วยกันเป็นคู่ๆ แต่ในเพศผู้ที่มีคู่ XY จะโดนแยกออกมาเป็นเดี่ยวๆ ทำให้ในแมวตัวผู้จะแสดงลักษณะได้เพียง 2 ลักษณะเท่านั้น คือ เป็นแมวส้ม หรือ ไม่เป็นแมวส้ม <span class="tag-en">#พ่อบ้านใจกล้า</span>

แต่ในเพศเมีย จะแสดงลักษณะได้ถึง 3 แบบ คือ OO เป็นแมวส้ม , oo ไม่เป็นแมวส้ม และ Oo ผสม ซึ่งเจ้า Oo หรือ ไอ้ลายผสมหนิเองที่เราเรียกกันว่า tortie หรือ ลาย Tortoiseshell

{% include aligner.html images="https://drive.google.com/uc?export=view&id=1Lk08ynJQ_es5CUIBksdZ7nxZSIXzLk6c" column=1 %}

แต่ แต่ แต่ ไม่ต้องเสียใจไป เพราะ Tortoiseshell ก็สามารถพบในเพศผู้ ได้ด้วยเหมือนกัน โดยเกิดจากการที่โครโมโซม X เกิน ทำให้ได้เป็น XXY (chromosomal abnormalities) หรือ อาจจะเกิดจากระหว่างอยู่ในท้องเซลล์ไข่ดันไปรวมกัน หรือเกิด mutation ในบางเซลล์ ทำให้แมวตัวนั้นมีโครโมโซม 2 ชุดในตัวเดียวกัน (mosaicism) แต่เป็นเรื่องที่ค่อนข้างเกิดขึ้นได้ยาก และ เป็นหมัน

{% include aligner.html images="https://drive.google.com/uc?export=view&id=1NcuCkqW-e89Ey9fe7rm-D6bJtkjp6DEw" column=1 %}

<del>เซเลปแมวอย่าง Venus ก็เป็นตัวอย่างของ แมวที่เป็น mosaicism หรือเรียกอีกแบบว่า Chimera cat //แต่วีนัสเป็นตัวเมียนะเออ</del>

ขอแก้ไขในกรณีของ Venus ความจริงแล้วไม่ใช่ Chimera cat แต่เป็นอาการที่เรียกว่า X-inactivation mosaicism ซึ่งทำให้โครโมโซท X ไม่ทำงานในเซลล์บางส่วนเลยเกิดเป็นสีดำครึ่งนึง //ขอโทษสำหรับข้อมูลที่ผิดพลาด [อ้างอิง](https://newrepublic.com/article/118725/venus-chimera-cat-explained-geneticist)

{% include aligner.html images="https://drive.google.com/uc?export=view&id=14IPXConAoWYEpCVb9kGJo4MHIay70ZPl" column=1 %}

สำหรับลาย Tortoiseshell หรือ Torties นี้ ไม่จำเป็นต้องเกิดจาก ส้ม+แดง เพียงอย่างเดียว สามารถเกิดการ dilute ได้ด้วยเหมือนกัน [สำหรับใครที่ไม่รู้จัก dilute อ่านเพิ่มได้ที่ [EP.2](http://wp.curve.in.th/tabby) ฮะ] แต่เมื่อ dilute แล้วจะเกิดกับทั้งส่วนที่เป็น ส้ม และ ดำ

## Chocolate tortie = Chocolate + Red

{% include aligner.html images="https://drive.google.com/uc?export=view&id=1vNi8drBrFnjHiA0dVFr--fYTKKb-Kpd0" column=1 %}

## Blue tortie = Blue + Cream

{% include aligner.html images="https://drive.google.com/uc?export=view&id=16BeeXpbXypG0nE-EaibFXb0do6JkWdxP" column=1 %}

นอกจากนี้เกิด dilute แล้ว Tortoiseshell อาจมีส่วนของ White Coat เข้ามาปนด้วย เราจะเรียกว่า Tortoiseshell and White หรือ Calico ซึ่ง เจ้าสามสีนี้นอกจากมีสีขาวเพิ่มขึ้นมาแล้ว ยังมีลักษณะสำคัญที่แตกต่างจาก Tortoiseshell ปกติ คือ ทั้งสีขาว/ส้ม/ดำ จะเกาะกันเป็นกลุ่มใหญ่ๆ ไม่ปนกัน เพราะ ยีนส์ W/w ที่ทำให้เกิดสีขาวพวกนี้ยังมีผลให้สีกระจายตัวน้อยลงอีกด้วย (effects on relative speeds of migration of melanocytes)

{% include aligner.html images="https://drive.google.com/uc?export=view&id=1DSI2ERpkTIYMEBnOz6UiOTr063WXciie" column=1 %}

เซเลปแมวคนดังก็มีที่เป็น Colico ด้วยเหมือนกัน เช่น นายสถาณี Tama (พึ่งเสียชีวิตไปเมื่อปีที่ผ่านมา แต่ก็มี Ni-Tama ขึ้นมาทำหน้าที่แทน อย่างแข็งขัน) /me ไปเยี่ยมมาแล้วด้วย :3

{% include aligner.html images="https://drive.google.com/uc?export=view&id=1R54tt6kpdHX7M1fWcP3Snt82D3Drnviw" column=1 %}

และที่ขาดไม่ได้ ทั้ง Tortoiseshell และ Calio ยังสามารถมีลาย Tabby ปรากฏได้ด้วยเช่นกัน เรียกว่า Tortie-tabby หรือ Torbie โดยเจ้า Torbie นี้จะหมายถึง แมวที่มีทั้งมีสีส้ม/ดำ และมีลาย Tabby ในส่วนเป็นสีดำ (อาจจะมีสีขาวปนหรือไม่ก็ได้ แต่ถ้ามีสีขาวปน อาจจะเรียกอีกชื่อหนึ่งว่า Torbie with white หรือ Caliby)

{% include aligner.html images="https://drive.google.com/uc?export=view&id=16yy8reg-9S067kQDs56MzI6WubhBtZza" column=1 %}

{% include aligner.html images="https://drive.google.com/uc?export=view&id=1g0-n8lR1HMu3rw1N9XpMUmKTodyLqKbe" column=1 %}

แต่สำหรับแมวที่มีสีส้ม เป็นลาย Tabby แต่ส่วนที่เป็นสีดำ ไม่ได้เป็น Tabby อันนี้ไม่ถือว่าเป็น Torbie นะเออ เพราะ เจ้ายีนส์สีส้มนี้ มันกดความเป็น Tabby ได้ไม่สมบูรณ์อยู่แล้ว มันจึงมีความเป็น Tabby อยู่ แม้ว่าจะไม่ใช่ Tabby EP.1

{% include aligner.html images="https://drive.google.com/uc?export=view&id=1nkrzy9YGmTXS4GtX6-SJw7z-pE68BT_F" column=1 %}

นอกจากความลายเฉพาะตัวของ Tortoiseshell & Calico แล้ว ในหลายๆประเทศ โดยเฉพาะในญี่ปุ่น มักมีความเชื่อว่า แมวลายนี้เป็นแมวนำโชค หรือ เกี่ยวข้องกับการทำให้เราโชคดี และถือเป็นต้นกำเนิดของแมวนางกวักเลยทีเดียว

{% include aligner.html images="https://drive.google.com/uc?export=view&id=1l5LrTJCcZra0UrbHJ3rX_sX9EOFM-kcJ" column=1 %}

# ปลายลิขิต

ยังเหลืออีก 2-3 ตอนนะ จะจบเมื่อไรเนี๊ยะ ToT

# อ้างอิง
* [Guide to Housecat Coat Colors and Patterns](http://www.cedarseed.com/tutorials/catcol.html)
* [Cat Coat Colors and Patterns](http://www.thecatsite.com/a/cat-coat-colors-and-patterns)
* [Cat coat genetics](https://en.wikipedia.org/wiki/Cat_coat_genetics)
* [The Truth About Red Tabby Females… And Other Fun Genetic Cat Facts](http://taraflyart.com/2011/02/red-tabby-female-cat-genetics/)
* [Cat Genetics Tutorial Part 1.5 (Torties)](http://spotted-tabby-cat.deviantart.com/art/Cat-Genetics-Tutorial-Part-1-5-Torties-496133399)
* [Why A Two Faced Cat Called Venus Could Be The Rarest Feline On The Planet](http://www.pets4homes.co.uk/pet-advice/why-a-two-faced-cat-called-venus-could-be-the-rarest-feline-on-the-planet.html)
