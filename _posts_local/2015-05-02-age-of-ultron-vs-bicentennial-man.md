---
layout: post
title: Age of Ultron VS Bicentennial Man
tags: [Archive, Thoughts On Movies]
thumbnail: "assets/img/age-of-ultron-vs-bicentennial-man/brain-machine-interface.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR
AI เป็นแนวคิดที่เกิดขึ้นมาจากนิยายวิทยาศาสตร์ เมื่อเทคโนโลยีพัฒนาจากหนังสือก็กลายเป็นหนัง อย่าง Age of Ultron และ Bicentennial Man ซึ่งเป็นตัวอย่างแนวคิดที่ทำให้เกิดปัญหาการถกเถียงกันมากมาย สุดท้ายแล้ว AI คืออนาคต หรือ จุดจบ ของมนุษยชาติ?
<!--more-->

{% include aligner.html images="age-of-ultron-vs-bicentennial-man/brain-machine-interface.jpg" column=1 %}

นับวันกระแสหนังเกี่ยวกับ เครื่องจักร, หุ่นยนต์, สมองกล, ปัญญาประดิษฐ์ {Artificial Intelligence} ยิ่งเพิ่มขึ้นเรื่อยๆ ทั้งนี้คงเพราะ หลายๆคนวาดฝันอนาคต ที่เราจะมีหุ่นยนต์เดินไปมา ในใจบางคนอาจจะฝันถึง **Doraemon** หรือ อาจจะเป็น **Tranformer** ซึ่งปัจจุบันตอนนี้ เราก็มาถึงยุคที่คอมพิวเตอร์ก้าวหน้าอย่างรวดเร็ว ความฝันเหล่านี้อาจไม่ใช่แค่ความฝันอีกต่อไป ใครจะรู้?

{% include aligner.html images="age-of-ultron-vs-bicentennial-man/CDGoUgbVEAAD_0q.jpg" column=1 %}

ทั้งนี้ แนวคิดปัญญาประดิษฐ์ หรือ AI ถ้าหากจะสืบสาวจริงๆ AI อาจจะมีมาตั้งแต่ สมัยกรีกโบราณเลยทีเดียว <span class="tag-en">#เอาเป็นว่านานมากละกัน</span> แต่เริ่มเป็นที่รู้จักกันมากในช่วงปี 19xx ซึ่งอยู่ในนรูปแบบของนิยาย Sci-fi ต่างๆ

# แต่ในความเป็นจริง AI คืออะไร?

การนิยามคำว่า AI เป็นเรื่องยากมากๆ เพราะทุกคนมี AI อยู่ในความคิดในแบบของตัวเอง แต่อะไร? คือ สิ่งที่ทุกคนจะเข้าใจตรงกัน ว่ามันคือ #AI แต่สุดท้ายก็มีบทสรุปออกมาเป็น 2 รูปแบบ

1. AI คือ ระบบที่เลียนแบบความเป็นมนุษย์ <span class="tag-en">#นึกคิดได้ด้วยตัวเอง</span> สามารถแก้ปัญหา ตัดสินใจ และเรียนรู้ ซึ่งอาจจะเป็นในรูปแบบของ การกระทำ หรือ ความคิดก็ได้
2. AI คือ ระบบที่มีการคิดอย่างมีตระกะ มีเหตุผล สามารถคาดคะเนสิ่งที่จะเกิดขึ้น และ สามารถตอบสนองต่อสิ่งนั้นได้อย่างมีเหตุผล

ซึ่งแนวทางในการจะสร้าง AI ขึ้นมา จำเป็นต้องใช้ความรู้มากมาย แต่ถึงแม้ตอนนี้อาจจะยังไม่สามารถสร้างขึ้นมาได้จริง แต่อย่างน้อย มนุษย์ก็มีจินตนาการ วาดฝัน AI ไว้ในรูปแบบต่างๆมากมาย ซึ่งอยู่ในหนัง หลายๆเรื่อง ไม่ว่าจะเป็น

* iRobot
* A.I. Artificial Intelligence
* Bicentennial Man
* Wall-E
* The Machine
* Her
* Automata
* Chappie
* <span class="tag-en">#ล่าสุด</span> Avenger: Age of Ultron

แต่ละเรื่องต่างสร้างจินตนาการ และ สร้างมุมมองต่อ <span class="tag-en">#ปัญญาประดิษฐ์</span> ในรูปแบบต่างกันออกไป แต่มักมีคำถามหนึ่งเกิดขึ้นอยู่เสมอๆ

<div class="blockquote">
ถ้าหุ่นยนต์มีสมองคิดเองได้ มนุษย์และหุ่นยนต์จะอยู่ร่วมกันได้จริงๆเหรอ??
</div>

การสร้าง AI จึงไม่ใช่ปัญหาที่ซับซ้อนเพียงแต่ในทางทฤษฏีเพื่อสร้างมันขึ้นมาเท่านั้น แต่ยังมีปัญหาอีกมากมายที่ยังถกเถียงกันว่า เมื่อมันเกิดขึ้นมาแล้วจริงๆ มันจะดีจริงๆเหรอ? ซึ่งคำถามเหล่านี้มักจะถูกนำเสนอในรูปแบบของหนังอยู่บ่อยๆ

เกริ่นมานาน มาดูกันดีกว่าว่า AI ในหนังแต่ละเรื่อง กำลังหาคำตอบจากคำถามอะไรกันบ้าง?

# Ultron

{% include aligner.html images="age-of-ultron-vs-bicentennial-man/a.jpg" column=1 %}

Ultron ปัญญาประดิษฐ์ ที่สร้างโดย Tony Stark เพื่อ <span class="tag-en">#ปกป้องโลก</span> แต่กลับมาเป็นศัตรูคนสำคัญ เพราะ การปกป้องโลกที่ดีที่สุด กลับกลายเป็นการทำลายมนุษย์ ทั้งนี้เพราะหากล่าวกันตามหาพิจารณาตระกะแล้ว ก็ต้องยอมรับว่า แท้ที่จริงแล้ว <span class="tag-en">#มนุษย์เป็นผู้ทำลายโดยแท้จริง</span> ไม่ว่าจะเป็นสงคราม การตัดไม้ทำลายป่า การทิ้งขยะของเสียจนทำลายสิ่งแวลล้อม เหมือนในคำกล่าวที่ว่า

<div class="blockquote">
Humans were basically selfish creatures who would do anything to better their position. -- Thomas Hobbes
</div>

มนุษย์ต้องเปลี่ยนแปลง แต่จะเปลี่ยนแปลงได้ยังไง?

คำถามนี้ มักได้คำตอบง่ายๆจาก AI หลายๆตัวว่า <span class="tag-en">#เป็นไปไม่ได้</span>

ด้วยแนวคิดแบบนี้ AI กลับกลายเป็นสิ่งที่น่ากลัว เพราะมนุษย์เรากลัวในสิ่งที่ควบคุมไม่ได้ กลัวสิ่งที่เราไม่รู้ สรุปแล้วเราควรจะสร้างมันขึ้นมาจริงๆ?

หรือ บางคนอาจจะมองว่า AI ที่มีแนวคิดทำลายมนุษย์ เป็นเพียง AI ที่ไม่สมบูรณ์? เราจึงต้องมีกฏเพื่อคุ้มครองตัวเรา

<div class="blockquote">

กฏข้อแรกของหุ่นยนต์ : หุ่นยนต์จะต้องไม่ทำร้ายมนุษย์....
</div>

ซึ่งปรากฏในหนังหลายๆเรื่อง ซึ่งกลับยิ่งแสดงถึงความเห็นแก่ตัว และความกลัว และภายใต้กฏเหล่านี้ ก็ไม่อาจกล่าวได้ว่า AI เป็น AI จริงๆ เพราะมันไม่มีอิสระในการตัดสินใจได้อย่างแท้จริง <span class="tag-en">#AIที่แท้จริงคือสิ่งน่ากลัว?</span>

# Andrew

{% include aligner.html images="age-of-ultron-vs-bicentennial-man/Bicentennial-Man-DI.jpg" column=1 %}

แต่ในเรื่อง Bicentennial Man หนังที่สร้างจากเรื่องสั้น The Positronic Man โดย Isaac Asimov และ Robert Silverberg เจ้าพ่อแห่งวงการนิยาย Sci-fi กลับพูดถึง AI ในมุมมองที่ต่างออกไป

#Andrew หุ่นยนต์รุ่น NDR-114 ที่ถูกตั้งโปรแกรมให้ทำงานเป็นคนรับใช้ของมนุษย์ แต่กลับสามารถพัฒนาตัวเองได้เหมือนมนุษย์ จนสามารถมีความคิด ความรู้สึก ต้องการอิสระภาพ และต้องการอยู่กับคนที่รักอย่างมนุษย์คนนึง

ในมุมมองนี้ กลับเกิดคำถามต่างออกไปว่า ถ้าเป็นเช่นนี้ AI คือสิ่งมีชีวิตรึปล่าว? และ เราจะยอมรับหุ่นยนต์ในฐานะมนุษย์ได้จริงเหรอ?

หรือ กล่าวในอีกแง่ว่า เราจะรู้ได้ยังไงว่า AI คิดได้อย่างแท้จริง? เพราะแท้ที่จริงแล้ว สิ่งที่ตอบสนองจาก AI อาจจะเป็นเพียงหนึ่งในคำตอบที่ถูกป้อนไว้ท่ามกลางข้อมูลซ้ำๆมหาศาล หรือเพราะว่า ความคิดของมนุษย์เป็นเพียงแค่เครื่องจักรเช่นกัน เราเพียงแค่เป็นเครื่องจักรขนาดใหญ่ของธรรมชาติ ความคิดของมนุษย์ก็ไม่ต่างกับโปรแกรมคอมพิวเตอร์ขนาดใหญ่ที่สามารถลอกเลียนแบบกันได้

<div class="blockquote">
If a machine acts as intelligently as human being, then it is as intelligent as a human being -- Alan Turing
</div>

# สุดท้ายนี้

การสร้าง AI เป็นจินตนาการของมนุษย์มานานแสนนาน และยังคงเป็นปัญหาที่ท้าทาย ทั้งในการสร้างขึ่้นมาให้เป็นจริงๆ และ ท้าท้ายที่จะคาดเดาว่ามันจะเป็นยังไงถ้า มันเกิดขึ้นมาจริงๆ แต่อย่างไรก็ตาม ถึงแม้จะมีปัญหามากมายให้ขบคิด แต่ อย่าพึ่งท้อ มนุษย์เกิดมาเพื่อคิด ฝัน และ ตั้งข้อสงสัย แล้ว มันจะต้องมีผลลัพย์ที่ดีได้แน่นอน~ <span class="tag-en">#สู้ต่อไปทาเคชิ</span>

# Credit
* [Philosophy of artificial intelligence](http://en.wikipedia.org/wiki/Philosophy_of_artificial_intelligence)
* [BICENTENNIAL MAN บุรุษสองศตวรรษ](http://www.manager.co.th/Dhamma/ViewNews.aspx?NewsID=9510000050545)

