---
layout: post
title: มาเล่น Carcassonne กันเถอะ
tags: [Archive, Boardgame Enthusiast]
thumbnail: "assets/feats/carcassonne/CarcRiverLayout.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

เกมส์นึงที่ /me ประทับใจสุดๆ ระหว่างที่ไปเที่ยวในช่วงที่ผ่านมา 10-12/10/2016  ชื่อว่า Carcassonne ซึ่งจะให้ผู้เล่นต่อชิ้นๆต่างของเมืองเพื่อให้ได้แต้ม ใครได้แต้มมากที่สุดก็จะชนะไป /me ชนะด้วยแหละ
<!--more-->

{% include aligner.html images="https://drive.google.com/uc?export=view&id=1sfwKFFgEGDoJfSDo8xPXv0RUZUFQ_Gct" column=1 %}

ช่วงธันวา ถือเป็นสวรรค์ในใจของพนักงานหลายๆคนเลยทีเดียว เพราะมันมีวันหยุดเยอะมากๆ ฮูเล่!!

และกิจกรรมที่ขาดไม่ได้ คือ <span class="tag-en">#นัดเพื่อนไปเที่ยว</span> นั้นเอง
/me ก็ถือโอกาสนี้ไปเที่ยวกับผองเพื่อนเหมือนทุกๆที แต่มันไม่เหมือนทริปอื่นๆ เพราะมันไม่ได้เน้นเที่ยว กลายเป็นทริปเน้นกินและเล่นบอร์ดเกมส์ไปซะได้ ถึงมันจะชิว แต่ก็ยังมีเรื่องให้ตื่นเต้นอยู่ ฟรั๊กอิท!! ไว้ว่างๆจะเขียนให้อ่านละกัน

แต่สิ่งที่น่าประทับใจสุดๆ ก็คือ ไอ้เจ้าบอร์ดเกมส์ที่เอามาเล่นกันหนิแหละ ไม่น่าเชื่อว่า มันจะสนุกขนาดนี้แฮะ เล่นเอาติดงอมแงมตามๆกัน แถม /me ยังพึ่งรู้อีกว่า โลกของบอร์ดเกมส์มันมีเยอะกว่าที่คิดแฮะ ปีๆนึงมีเกมส์ใหม่ๆเป็น 100+ เกมส์ <span class="tag-en">#ฉันตามไม่ทันแล้วพี่บัวลอย</span>

แต่เกมส์นึงที่ /me ประทับใจสุดๆ ก็ต้องยกให้ เกมส์ที่ชื่อว่า Carcassonne หนิแหละ
{% include aligner.html images="https://drive.google.com/uc?export=view&id=1qMUse6tepuOhWS_WVuyx4Tf1rLyKemxY" column=1 %}

เดิมทีชื่อ Carcassonne นี้เป็นชื่อเมืองป้อมปราการที่อยู่ทางตอนใต้ของฝรั่งเศส แถมยังถูกยกให้เป็น **มรดกโลก** อีกด้วย และเป็นต้นแบบทำให้ Klaus-Jürgen Wrede ออกแบบเกมส์นี้ขึ้นมา
{% include aligner.html images="https://drive.google.com/uc?export=view&id=1dzPykq5b0mT7TJKNRWKN-yuxvza-fkV6" column=1 %}

เกมส์ Carcassonne นี้เป็นเกมส์กระดานที่จะมีแผ่นกระดาษเป็นชิ้นๆต่างของเมืองให้ผู้เล่นแข่งกันต่อเมืองเพื่อให้ได้แต้ม ใครได้แต้มมากที่สุดก็จะชนะไป แต่มันก็มีกติกาเล็กๆน้อยๆอีกนะ ซึ่งทำให้มันสนุกมากๆ เกมส์หนึ่งเลย ถึงจะเป็นเกมส์ที่ออกมาตั้งแต่ปี 2000 [ปัจจุบันปี 2016 == เกมส์นี้อายุ 16 ปีแล้ว] แต่ก็ยังมีคนพูดถึงอยู่ ถึงกับมีการแข่งขันระดับโลก "International Carcassonne tournaments" ที่จัดขึ้นที่เยอรมันในทุกๆปี

ซึ่งเจ้า Carcassonne นี้เป็นเกมที่เหมาะในการเล่นสำหรับ 3 – 5 คน ภายในเวลาไม่นาน ประมาณ 30-60 นาทีก็จบได้ แถมยังมีภาคเสริมอีกกว่า 20+ ภาค <span class="tag-en">#ดังเกินไปแล้ว</span>

แต่ยังเอิญว่าในทริปนี้ อุปกรณ์ที่เล่นดันเป็นของเก๊ ปริ้นเอง เล่นเอง /me ขออภัย แต่สำหรับของแท้แล้ว มันควรจะมีอุปกรณ์ดังนี้
* **Tile หรือ แผ่นเมือง** ซึ่งในทุกๆเทิร์น เราจะเริ่มต้นด้วยการหยิบ Tile ขึ้นมา 1 ชิ้นแล้วทำ Tile ชิ้นนั้นมาต่อกับแผ่นอื่นๆให้เป็นแผนที่ผืนใหญ่ โดยมีข้อกำหนดว่าต้องต่อให้เมืองต้องต่อกับเมือง หญ้าต่อกับหญ้า ถนนต่อกับถนน ห้ามมี confilct เกิดขึ้น ถ้าไม่มีพื้นที่ตรงไหนต่อกันได้จริงๆก็ให้หยิบแผ่นใหม่

{% include aligner.html images="https://drive.google.com/uc?export=view&id=1p9UizakycpSy9h_5Ucaz0JYXzOyRFuEl" column=1 %}

* **Meeple หรือ ตัวละคร** เป็นหมากที่ใช้จับจองพื้นที่ เมื่อเราวาง Tile แล้ว เราจะสามารถเลือกจับจองสิทธิของพื้นที่ได้ โดยอาจจะเลือกเมือง หญ้า หรือ ถนนก็ได้ แต่จองได้แค่ 1 สิทธิเท่านั้น แต่ไม่สามารถจองพื้นที่ที่มีคนอื่นจองอยู่แล้ว แต่ไอ้หมากตัวละครนี้ แต่ละคนจะมีเพียง 7 ตัวเท่านั้น ถ้าหมดแล้วก็ไม่สามารถจองพื้นที่ได้อีกเลย เว้นก็แต่จะสามารถล้อม พื้นที่ที่เราจองไว้จนสามารถขึ้น score ได้ซึ่งจะทำให้เราได้ meeple ของพื้นที่นั้นกลับคืนมา!

{% include aligner.html images="https://drive.google.com/uc?export=view&id=1x9KeTjrZwJvbGQiST5BzKB5KDhUAMKGM" column=1 %}

แต่นอกจากนี้ ยังมีกติกาว่า ถ้าพื้นที่ที่ 2 คนจองบังเอิญมันเกิดมาเชื่อมต่อกัน ทั้ง 2 คนนั้นก็จะได้คะแนนเท่าๆกัน แต่ถ้ามีคนใดคนหนึ่งดันสามารถวาง meeple มากกว่า คะแนนทั้งหมดก็จะให้แค่คนที่มี meeple มากกว่าแค่คนเดียว //กติกาของพวกทรชน

* และชิ้นสุดท้าย คือ **Score board หรือ กระดานสกอร์**

{% include aligner.html images="https://drive.google.com/uc?export=view&id=1D7JpvzhYURaZw2NQtWdm0SZzK67ojf-s" column=1 %}

เป็นกระดานเพื่อแสดงแต้มของแต่ละคน ระหว่างที่เล่นอยู่ใครก็ตามที่สามารถล้อมเมืองจนกลายเป็นเมืองปิด หรือ ต่อถนนจนเป็นถนนปิด ได้ก็จะได้คะแนนไปครอบครอง

* ถนน นับแผ่นละ 1 คะแนน
* เมือง นับแผ่นต่อเนื่องแผ่นละ 2 คะแนน และถ้ามีโล่ห์จะได้อีก 1 คะแนน
* โบสถ์ หากล้อมครบ 8 ทิศ จะได้ 9 คะแนน
* หญ้า จะไม่มีคะแนนจนกว่าจะจบเกมส์


และเมื่อเกมส์จบ meeple ที่เหลืออยู่ก็จะโดนนับคะแนนโดย

* ถนน นับแผ่นละ 1 คะแนน เหมือนเดิม
* เมือง นับแผ่นต่อเนื่องแผ่นละ 1 คะแนน และถ้ามีโล่ห์จะได้อีก 1 คะแนน
* โบสถ์ นับแผ่นที่อยู่รอบๆ และแผ่นของตัวเอง แผ่นละ 1 คะแนน
* หญ้า นับเฉพาะเมืองที่สมบูรณ์ที่หญ้านี้ไปถึง เมืองละ 3 คะแนน

//แผนที่ที่ /me และผองเพื่อนเล่น /me ชนะด้วยนะเออ

{% include aligner.html images="https://drive.google.com/uc?export=view&id=1XtrD3G-ibPt6Bb71QuQTj4PnGtnCE7Uh" column=1 %}

# วิจารณ์

แน่นอนว่าแชมป์(?) <span class="tag-en">#ครั้งเดียวโม้ได้ตลอดกาล</span> อย่าง /me ก็ต้องชอบเป็นธรรมดา ซึ่งเกมส์ๆนี้ทำให้แต่ละคนต้องตัดสินใจในการดำเนินเกมส์ในแต่ละตา เช่น

ต้องคิดว่าเราควรจะต่อ tile ที่ไหนถึงจะได้ประโยชน์สูงสุด?

หรือถ้าไม่ได้ประโยชน์ จะเป็นไปได้ไหมที่ tile ชิ้นนี้จะสามารถขัดขวางคนอื่นๆได้?

หลังจากว่า tile ไปแล้วก็ยังต้องติดสินใจว่าเราควรจะวาง meeple เพื่อเอาแต้มรึปล่าว?

บลาๆ

ซึ่งนี้ทำให้เกิดทางเลือกต่างๆให้เล่นมากมาย และยังต้องวางแผนเพื่อให้ได้คะแนน และจัดการกับทรัพยากรที่เรามี ดังนั้นสรุปได้เลยง่ายๆว่า "สนุกมาก"

# สรุป

คราวหน้าถ้ามีใครไปปาร์ตี้ที่ไหน แทนที่จะกินเหล้าเบียร์ ชวนเพื่อนมาเล่นบอร์ดเกมส์กันเถอะ มันสนุกมากๆเลยนะ โลกของบอร์ดเกมส์มีเยอะมากๆไม่ใช่แค่เกมส์นี้เกมส์เดียวที่สุด ยังมีเกมส์อื่นให้เล่นอีกเยอะเลย ถ้าสนใจรีบจิ้มไปที่ [BoardGameGeek](https://boardgamegeek.com/) มีเกมส์ให้ดูเยอะแยะเลยยยยยยย

หรือ ถ้าสนใจเล่นแต่ไม่มีตังค์ ก็ไปเล่นออนไลน์ได้เลย หรือ โหลดแอพได้ที่ Carcassonne เย้

ถ้าใครจะไปเล่น [Carcassonne](https://carcassonneapp.com/) ก็อย่าลืมชวน /me ด้วยนะเออ
