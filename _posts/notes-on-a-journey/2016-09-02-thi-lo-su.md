---
layout: post
title: บันทึกเดินทาง ทริปทรหดที่ทีลอซู
tags: [Archive, Notes On A Journey]
thumbnail: "assets/feats/thi-lo-su/13701231_10154435545102042_803776569384737585_o.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

เรื่องราวการเดินทางที่แสนโหด ทรมาณ เหนื่อย ไม่เคยนึกว่า จะมีวันหนึ่งที่ /me ท้อจนร้องไห้เพราะความเหนื่อย แต่มันก็เป็นประสบการณ์ที่สอนให้พบหลายๆอย่างในชีวิต <span class="tag-en">#LifeWillGoOn</span>
<!--more-->

{% include aligner.html images="https://drive.google.com/uc?export=view&id=1z7W_phqIluIDx97j8oNpEvWEAusl4o8a" column=1 %}

# จุดเริ่มต้นของการเดินทาง

เรื่องของเรื่อง คือ อยู่ๆวันดีคืนดี @nrokappet ก็ทักแชทมาอย่างเงียบๆแล้วบอกว่า อยากเที่ยวจังเลย ประกอบกับ /me เห็น @kzxz_k บ่นๆว่า อยากไปเที่ยวทีลอซู //ความจริงตัวเองก็อยากไปมาตั้งนานแล้ว เมื่อหลายๆองค์ประกอบมารวมๆกัน ปิ๊ง!! ก็เลยเกิดเป็นทริปนี้ขึ้นมา

ซึ่งเป้าหมายของทริปนี้ คือ <span class="tag-en">#เดินป่าดูน้ำตกทีลอซู</span> ซึ่งถือเป็นน้ำตกที่มีขนาดใหญ่ที่สุดและสวยงามที่สุดในประเทศไทย วู้ววว ตั้งอยู่ที่อำเภออุ้มผาง จังหวัดตาก ซึ่งช่วงที่น้ำตกสวยที่สุดก็คือ ช่วงหน้าฝน //ช่วงที่ไปกันหนิแหละ แต่ช่วงที่คนไปเยอะที่สุด คือ ช่วงหน้าหนาว เพราะ ช่วงหน้าฝนจะมีการปิดอุทยาน ไม่ให้ขับรถเข้าออก เลยทำให้ต้องล่องแก่ง แล้วเดินป่าไปอีก 10km ถ้าช่วงอื่นสามารถขับรถไปกางเต้นท์ที่อุทยานได้เลย แบบชิวๆ

ตอนแรกก็เกือบจะล่มไปหลายครั้งเหมือนกัน เพราะบังเอิญดั๊นไปชนกับทริปภาค แถมจากรีวิวกับข้อมูลหลายๆอย่าง ดูเหมือนจะพูดตรงกันว่า ลำบากมาก ต้องล่องแก่ง แล้วเดินอีก 10km เพื่อไปดูน้ำตก ถ้าฝนตกระหว่างเดินทางคงไม่ใช่เรื่องตลก ทั้งเปียก แฉะ อาจจะแถมมาด้วยน้ำหลาก <span class="tag-en">#แต่ก็ยังไป</span> ด้วยสมาชิกทั้ง 11 คน

{% include aligner.html images="https://drive.google.com/uc?export=view&id=1FT77VHtmX7iAY4tOgOwHD4V0YD47g0Cf" column=1 %}

การเตรียมตัวเดินทางไปทีลอซู ความจริงค่อนข้างยุ่งอยู่เหมือนกัน เพราะต้องติดต่อที่นู้นที่นี้ ถ้าใครลงชื่อไปเป็นทัวร์ก็จะชิวมากมาย แค่ลงชื่อ แล้วจ่ายตังค์(แพงหน่อย)แล้วก็ไปได้เลย ทัวร์ส่วนใหญ่จะบังคับให้เราซื้อเป็นแพคเกต(ที่พัก+อาหาร+เดินป่า) 3000+ บาท แต่เราจะต้องเพิ่มลด วันเวลาที่พักเอาเอง รวมๆแล้ว ราคาอาจจะถึง 4000-5000 บาท

ซึ่ง /me และผองเพื่อน มาลงตัวกันที่ "ใจอุ้มผางทัวร์" ความจริงก็ไม่รู้หรอกว่าชื่อทัวร์นี้ ติดต่อกันในชื่อ "คุณสุพิน" มาตลอด พึ่งมารู้ชื่อทัวร์ก็ตอนถึงอุ้มผางแล้ว (เข้าใจว่าไม่ใช่ทัวร์มาโดยตลอด)

ซึ่งที่นี้ดีอยู่เหมือนกัน(แต่มีจุดพีค ไว้เล่าตอนท้าย) ราคาถูก แถมราคาไม่ได้เป็นแพคเกต เลือกเปลี่ยนได้ตามที่เราต้องการ แต่สุดท้ายก็ให้พี่เขาจัดการให้เกือบหมดอยู่ดี (ไม่ต่างจากซื้อแพคเกตเลยสัส) แต่เพราะราคาถูกนี้แหละ สุดท้ายเลยเป็นเรื่อง งานงอกมาเยอะเลยทีเดียว ได้เอ็กตรีมบนแก่ง ได้หลงป่า แถมยังได้ประสบการณ์ทหารดักจับตอนเดินทาง ถ้าอยากรู้ว่ามันเป็นยังไง ติดตามต่อได้เลย โอ๊ยยยยย นึกๆแล้วเลยสำนึกได้ว่า <span class="tag-en">#ครั้งหน้าอย่างก</span> <span class="tag-en">#บทเรียนราคาแพง</span>

เอาวะ /me ก็ฟิตร่างกายมาเต็มที่แล้วนะ(?) พร้อมลุย

# วันที่ 1 ชีวิตนักเดินทาง

เช้าวันเสาร์ 16-07-2559 เวลา 7 โมงเช้า จุดเริ่มต้นของการเดินทาง มุ่งหน้าไปอำเภออุ้มผาง จังหวัดตาก ทริปนี้โชคดีที่มีผู้สนับสนุนการเดินทางหลักอย่างเป็นทางการคือ @PudPapaGon และ @jamiiz_style ได้อนุเคราะห์เป็นคนขับรถให้ตลอดทาง
//กราบขอขอบคุณมา ณ โอกาศนี้

ซึ่งไม่น่าเชื่อว่า ทุกคนจะมากันพร้อมเพียงโดยไม่สาย แต่มาสายมันไม่ใช่ปัญหา ปัญหาจริงๆคือ พวกเอ็งจะไปกันยังไง ไอ้เราก็ปล่อยให้คนขับรถคุยกัน ไม่รู้มันคุยกันยังไง สุดท้ายไปกันคนละทางเลยจ้าาาา

{% include aligner.html images="https://drive.google.com/uc?export=view&id=1aCLu8-IKP312u6g_h6m_z_JnQzXO7y7E" column=1 %}
** ภาพนี้พึ่ง cap screen หลังจากเดินทางแล้ว

แต่ช่วงที่เดินทางเป็นช่วงหยุดยาว @jamiiz_style ดันขับไปทางที่รถติดสุดๆ ทำให้ /me และสมาชิกทีม @PudPapaGon ตายใจ ค่อยขับอย่างชิวๆ แวะนู้นนี้ กินข้าวเช้าอย่างสำราญ รู้ตัวอีกที มันแซงไปแล้ว เชี่ยยยย <span class="tag-en">#หนิมันกระต่ายกับเต่าชัดๆ</span>

เจอกันอีกทีก็มื้อเที่ยงละ ตามแพลนคือ จะแวะกินข้าวที่ **ตลาดน้ำวัดบางประมุง** แต่ แต่ แต่ มันหายไปแล้วววว เงิบ ไปตามๆกัน สุดท้ายก็จบที่ร้านข้าวข้างทาง พร้อมเมนู "ผัดเผ็ดปลาไหล" ไม่รู้รสชาติเป็นไง( /me กินฉู่ฉี่หมูกรอบ) แต่รู้ว่าน้อยเหลือเกิน RIP

การเดินทางไปอุ้มผาง เป็นการเดินทางที่ไกลกว่าที่คิดมาก เริ่มเดินทางตั้งแต่ 7 โมงเช้า กว่าจะถึงแม่สอดก็เกือบบ่าย 3 แล้วแถมต้องเดินทางต่อไปอีกไกล ความพีคของการเดินทาง คือ โค้งจำนวนมหาศาลตลอดการเดินทาง 1,291 โค้ง (ถามจริง ใครนับ?) ไม่เข้าใจเหมือนกันว่าเยอะไปไหน มึนกันไปอีก เลี้ยวไปเลี้ยวมา รู้ตัวอีกทีโผล่มากลางป่าซะแล้ว บรรยากาศเส้นทางขึ้นอุ้มผาง ตอนบ่ายๆเย็นๆ เป็นอะไรที่เลอค่ามาก อากาศเย็นกำลังดี มีหมอกให้เห็นไกลๆ

{% include aligner.html images="https://drive.google.com/uc?export=view&id=1mYeetkJftR1325OgtLAftyYD3fvVbe60" column=1 %}

นอกจากนี้ /me และผองเพื่อน ยังเจอสิ่งที่คุณจะคาดไม่ถึง มันคือ "หมาป่า..." แต่ไม่ใช่ หมายถึง wolf นะ แต่หมายถึง อีพวก dog หนิแหละ แต่มันมาอยู่กลางป่าไง พวกเอ็งมาจากไหนกัน ตอบ!! (มารู้ทีหลังว่า มันคือหมาของพวกชาวบ้านที่เอามาเฝ้าตอนที่ เขาไปก็ของป่ากัน)

แต่ปริศนาลี้ลับของเล้นทางนี้ ยังไม่หมดแค่นี้ มันยังมีอีกปริศนาที่ลี้ลับพอๆกับ Stonehenge เลยทีเดียว ซึ่ง /me และผองเพื่อนเรียกมันว่า "ปุ๋ยตราไก่" มันคือป้ายกระดาษสีเหลืองๆ ประมาณ A4 แปะอยู่ตามต้นไม้กลางป่า เจอได้ตลอดทางไปอุ้มผาง ซึ่งในป้ายเขียน แค่คำว่า "ปุ๋ยตราไก่ และรูปไก่ 1 ตัว" แค่นั้น มันมีแค่นั้นจริงๆ ไม่มีเบอร์ติดต่อ ที่อยู่ ไม่มีใครรูุ้จุดประสงค์ของ แบบถ้า /me สนใจจะซื้อ กรูจะต้องทำไงต่อ?? ถามผีสางแถวนี้?? เขาติดป้ายในป่า ต้องการขายใคร? Orz บางทีเขาอาจจะเป็นผู้สนับสนุนหลักอย่าวเป็นทางการของเส้นทางนี้ก็เป็นไปได้

ปริศนาอีกอย่างที่เป็นหัวข้อถกเถียงกันอย่างยาวนาน ระหว่างเดินทาง คือ "ต้องใช้ความพยายามเท่าไรในการปักป้ายข้างทาง และตีเส้นถนน" ตลอดเส้นทางเป็นทางโค้งรัวๆ พวกนายทำกันได้ยังไง บางทีอาจจะมีตระกูลตีเส้นถนน กับ ตระกูลปักป้ายข้างทางในตำนานซ่อนตัวอยู่แถวอุ้มผางก็เป็นไปได้ <span class="tag-en">#นั่งรถจนบ้า</span> #1291โค้งไม่ใช่เรื่องตลก

ถึงทีม @PudPapaGon จะนั่งรถจนบ้า แต่สมาชิกทีม @jamiiz_style กลับเดินทางแบบชิวๆ แซงไปตอนไหนก็ไม่รู้ เงียบหายไปเลยติดต่อก็ไม่ได้ บางที /me ก็คิดนะ พวกมัน(ทีม @jamiiz_style) ใช้มือถือเป็นรึปล่าว ToT แถมได้แวะแช่เท้าที่น้ำตกด้วย <span class="tag-en">#ชิส์</span>

{% include aligner.html images="https://drive.google.com/uc?export=view&id=1MffhbeGLgSVkU7q6-grozcOrekgM9ODY" column=1 %}

### คำเตือน

สำหรับ <span class="tag-en">#teamDTAC</span> ทุกคน แนะนำว่าพวกเอ็งไม่ต้องเอามือถือไปก็ได้นะ เพราะว่า ที่นั้นไม่มีสัญญาณ DTAC เลยซักกะนิดเดียว; โดน <span class="tag-en">#teamAIS</span> กะ <span class="tag-en">#teamTrue</span> เยาะเย้ย

กว่าจะผ่านโค้งทั้งหมดมาได้ เหลือบดูนาฬิกา 3ทุ่มแล้ว หิว มึน เมื่อยตูด เมื่อยขา เหนื่อยแบบสุดๆ แต่เสียงสวรรค์ก็กระซิบมาบอกว่า "ป้าสุพิน เขาเตรียมอาหารเย็นไว้ให้แล้วนะ ไม่ต้องห่วง" โอ๋ รอดตายแล้วว

{% include aligner.html images="https://drive.google.com/uc?export=view&id=1rJz0KmrOz-GA59CGRnd-7vCqSqW9yIZs" column=1 %}

ถ้าพูดถึง "อุ้มผาง" หลายคนคงคิดว่า ต้องบ้านนอกมากแน่ๆ เพราะมันเดินทางเข้ามาลำบากสุดๆเลยนะ แต่ความจริงคือ มันศิวิไลซ์มากมาย มีโรงเรียน มีอนามัย มีเซเว่น มีร้านยา มีร้านทอง มีธนาคาร มีร้านเหล้า มีร้านหมูกระทะ ไม่รู้ว่าเขาขนวัตถุดิบกันมายังไง

หลักจากที่ทุกคนอิ่มกันแล้ว ก็รีบจรลีกันมาที่พักที่แสนอบอุ่นกัน สภาพที่พัก ถือว่าโอเคเลยทีเดียว มีอินเตอร์เน็ต กาน้ำร้อน ชากาแฟ มีทีมีให้ดูละคร แต่ไม่มีปลั๊ก <span class="tag-en">#คุณหลอกดาว</span> แต่ที่สำคัญคือ มีเครื่องทำน้ำอุ่นด้วยนะเออออ

{% include aligner.html images="https://drive.google.com/uc?export=view&id=1FaU3Ysd15g_j_moQJR2V0GNrB9HicX0-" column=1 %}

ลาก่อน หมดไปกับการเดินทางใน 1 วัน

# วันที่ 2 ชีวิตนักผจญภัย

เช้าวันที่ 2 เป็นวันที่จะเริ่มออกเดินทาง เดินป่าขึ้นไปน้ำตกทีลอซู แต่ละคนก็เตรียมตัว เก็บข้าวของใส่กระเป๋าส่วนตัว ถ้าใครสนใจจะไป แนะนำว่าให้เอาของไปให้น้อยที่สุด ชุด1ชุด เครื่องมืออาบน้ำ น้ำ1ขวด และตังค์ แค่นั้นก็พอ แต่ย้ำว่า อย่าลืมเอาตังค์ไปด้วยนะ ที่เขตรักษาพันธุ์สัตว์ป่าอุ้มผาง(บางครั้งขอเรียกว่า 'อุทยาน') เขามีน้ำ มีขนมขาย <span class="tag-en">#ตังค์คือบร๊ะเจ้า</span>

ความผิดพลาดของ /me ในวันนั้น คือ ไม่คิดว่าต้องมีการจ่ายเงินบนเขา เลยไม่พกเงินกองกลางไป TOT

**mission #1** กำลังจะเริ่มต้น ซึ่งก็คือ การล่องแก่ง ที่ต้องล่องเกือบ 3 ชั่วโมง เพื่อเข้าไปในป่า ตลอดทางก็จะเป็นต้นไม้ๆ กับฝูงผีเสื้อตลอดข้างทาง /me พยายามหาเสือ หาลิง หาตัวอะไรก็ได้ แต่สุดท้ายก็หาไม่เจอ

{% include aligner.html images="https://drive.google.com/uc?export=view&id=1eYkus5eXZR2ZxEMpnMEquIkcLK56DA-D" column=1 %}
//สภาพก่อนเดินทาง

เส้นทางล่องแก่งนี้เป็นเส้นทางที่ไม่ได้โหดมาก เป็นทางน้ำไหลเรื่อยๆ มีแก่งเล็กๆ 2-3 แก่ง ระหว่างทางจะผ่านน้ำตกสายรุ้ง ถ้ามาช่วงที่ถูกต้องจะเห็นสายรุ้งพาดผ่าน ถือเป็นแลนด์มาร์ค อันนึงเลยทีเดียว

{% include aligner.html images="https://drive.google.com/uc?export=view&id=1ZV_ik-rRTgYGvseoeMXPxh4dM6n8hJx1" column=1 %}

แต่ความ Extream ก็กำลังจะเริ่มต้นขึ้น เพราะว่า น้องคนพายเรือ ที่มาด้วยกันคนนึงพายเรือไม่เป็น โน่วววว~ แถมเรือลำนึงก็ดันรั่ว น้ำนองไปครึ่งลำ สุดท้ายก็ต้องอพยบคนมารวมกันที่เรืออีกลำ ปล่อยให้ @PudPapaGon และ @joonepiece เผชิญกับชะตากรรมไป 2 คน {ครั้นจะเล่าแทน ก็คงไม่มันส์เท่า รู้แค่ว่าหลังจากผ่านวันนั้นมา ทั้ง 2 ได้สำเร็จวิชาเอาตัวรอดกลางซอกผา วิชาลอยตัวเหนือเรือยาง แถม @PudPapaGon ยังได้รับการถ่ายทอดเคล็ดวิชาลับพายเรือทีลอซู มาด้วย}


{% include aligner.html images="https://drive.google.com/uc?export=view&id=1LDrmEEH57MXPaGg85mQR39kZPE-a8jt_" column=1 %}

{% include aligner.html images="https://drive.google.com/uc?export=view&id=12ZXlB6449M-AXBJayMHD7LFqWviHr6mL" column=1 %}


แวะระหว่างทาง ผ่านบ่อน้ำร้อน //มันมาได้ไง //หม้อต้มซ้อนอยู่ซินะ !!

ก่อนที่จะลงเรือเดินป่า ทุกคนก็แวะกินข้าวเที่ยงกัน จึงพบความพีคแรกของทริปนี้ "น้ำท่วมข้าวกล่อง" จ้าาาา บายส์ เหลือแค่ประมาณครึ่งนึง ก็ต้องแบ่งๆกันไป ถือซะว่า ถือศีลอดละกันนะ

แต่สุดท้ายเราก็มาถือ ท่าทราย จุดเริ่มต้นของ **mission #2** เดินป่า 10 km. ซึ่งทุกๆคนเตรียมน้ำเปล่ากันมาอย่างดีคนละ 1 ขวด แต่สิ่งที่ไม่คาดฝันก็เกิดขึ้น "ลืม" เย้ๆๆ น้ำเปล่าที่เหลือรอด จึงมีเพียงแค่ 2 ขวดกับคน 11 คน

{% include aligner.html images="https://drive.google.com/uc?export=view&id=1LFaYw8oOBSXqoXKqtMt13Dfr0YXLDK8s" column=1 %}

มือหยิบไม้ค้ำ เท้าก็ก้าวไปข้างหน้า ฮูเล่ๆๆ ระยะทาง 10 km. ใครบอกว่าไม่เหนื่อย ทั้งๆที่ /me ซ้อมวิ่งมาบ้างแล้ว แต่สาหัสสุดๆ แต่ละคนก็ตามๆกันมา มีแต่ @nrokappet คนเดียวที่ดูไม่เหนื่อยเลย น้องไกค์ถึงกับทักว่า ทำไมพี่เขาแข็งแกร่งจัง!!

ตลอดทาง เราก็จะเห็นต้นไม้เยอะๆ กล้วยบ้าง ไผ่บ้าง และต้นอะไรก็ไม่รู้อีกเยอะแยะ พร้อมกับ ผีเสื้อและตัวบุ้ง ซึ่งบอกได้เลยว่า เงียบมากถึงมากที่สุด พวกเพจปรัชญาต่างๆ คงต้องมาเดินป่าแบบนี้บ่อยมากแน่ๆ เพราะ แม่งโคตรเหนื่อย ถามตัวเองตลอดทางเลยว่า "เรามาตรงนี้ เพื่ออะไร?", "ทำไมเราต้องเดินต่อไป ทั้งๆที่ไม่รู้ว่าเมื่อไรมันจะถึงปลายทาง?", "ถ้าข้างหน้า ไม่สวยอย่างที่คิดจะเป็นยังไง?" บลาๆๆ <span class="tag-en">#ความเหนื่อยทำให้คนฟุ้งซ่าน</span>

{% include aligner.html images="https://drive.google.com/uc?export=view&id=1rTHz73Plai2fEoFg51-CfcVwrnheKEax" column=1 %}

ระหว่างเดินก็ไม่รู้จะอธิบายยังไง เพราะมันเหนื่อยจนพูดไม่ออก เดินขึ้นเนินบ้าง ลงเนินบ้าง หลบแอ่งน้ำไปมาๆ หลังจากเดินไปนานๆก็เริ่มเข้าใจแล้วว่า ทำไมการเดินทางถึงสามารถเปลี่ยนแปลงคนได้จริงๆ ถ้าอยู่ กทม. คงหาแท๊กซี่กลับไปนอนที่บ้านตั้งนานแล้ว แต่ตอนนี้ทำไม่ได้แล้วไง 555

หลังจาก 3 ชั่วโมงผ่านไปอย่างยากลำบาง ก็มาถึงเขตอนุรักษ์พันธุ์สัตว์ป่า ซึ่งต้องเดินอีก 2 km เพื่อไปน้ำตกทีลอซู เอิ่มมม! อุตส่าห์เดินมาถึงแล้ว ก็ต้องลงมือให้สุด ความพยายามที่เดินมาก็คุ้มค่า ระหว่างทางเดินไปซักพัก /me ก็ได้ยินเสียงซู่ๆๆ ดังมาก แล้วก็เจอกับภาพน้ำตกสวยแบบอลังการ ไอน้ำลอยไปทัว ฟิน เฮ้อออออออออ อยากจะนั่งพักยาวๆ~

{% include aligner.html images="https://drive.google.com/uc?export=view&id=1z7W_phqIluIDx97j8oNpEvWEAusl4o8a" column=1 %}

ช่วงที่ไปนี้ เป็นช่วงหน้าฝนพอดี ทำให้น้ำที่ทีลอซู มีมาก และน้ำแรงแบบสุดๆ แต่ก็พอลงไปเล่นน้ำได้ <span class="tag-en">#เย็นจับใจ</span>

{% include aligner.html images="https://drive.google.com/uc?export=view&id=1BPL9a5mjt92H461Em7Zr83pPLtJH7VdJ" column=1 %}

แต่ปาร์ตี้ก็ต้องเลิกลาก กลับจากน้ำตก ก็ต้องมาตามหาข้าวเย็นกิน ความพีคต่อมาจึงบังเกิดเพราะว่า น้องที่มาด้วย ดันบอกว่า "เขาไม่มีข้าวให้นะครับ หากินเอาเอง" /me หนิปรี๊ดแตกเลยทีเดียว เพราะจะให้หายังไงฟร่ะ กลางป่านะเว้ยย ให้ล่าหมูป่ากินเหรอฟร่ะ หลังจากตามล่าหาความจริงพักใหญ่ จึงได้ข้าวกิน //เกือบต้องเป็นคนป่าจริงๆซะแล้ว

แต่แค่นั้นไม่พอ คือ เขาบอกว่าเขาเตรียมเต้นท์มาให้ แค่มันไม่มีผ้ารองเต้น ฝนก็กำลังจะตก แถมเต้นท์ก็พิการไป 1 เต้น มึนไปหมด ปัญหารุมเข้ามา แต่ยังดีที่ขอความช่วยเหลือจากพี่ๆที่อุทยาน ก็เลยผ่านวิกฤตมาได้ //กราบงามๆ (แต่น้องๆไกค์ ไม่มาช่วยเลย ดรอกส์ หักเงินเดือนรัวๆ แต่ความจริงน้องเขาก็มีปัญหาของตัวเองเหมือนกัน เพราะเหมือนกับว่า พี่สุพินเขาไม่ยอมเตรียมอาหารเย็น+เต้นท์ให้ แล้วเขาจะนอนกันยังไง? ปลง!)

ท้ายที่สุดของวันนี้ก็คือ การนอน แต่ที่แตกต่างจากเข้าค่ายพักแรมปกติ คือ สภาพร่างกาย แต่ละคน พังกันไปอีกโดยเฉพาะขา /me ขาลาก เดินไปมาต้องมีคนจูงตลอดเวลา อนาจมาก

# วันที่ 3 ชีวิตคนพิการ

หลังจากตื่นกันมาด้วยร่างกายพังๆแล้ว ตอนแรกหลายคนคิดกันว่าจะไปดูน้ำตกอีกครั้งตอนเช้า เพราะนอกจากน้ำตกแล้ว เราจะมีโอกาศเห็นสายรุ้งพาดน้ำตกในตอนเช้าๆด้วย แต่สมาชิกที่เหลือรอดไปดูน้ำตกกลับเหลือแค่ 3 นาย/นางสาวเท่านั้น //ขาพังมากมาย //ตื่นไม่ไหว แถมต้องเดินกลับอีก 10 km.

หลังจากข้าวเช้าแล้วก็มีการประชุมทีม หลังจากจัดลำดับการเดินป่ากัน(เพราะแต่ละคนมีความเร็วไม่เท่ากัน //ใครจะไปสู้ @nrokappet ได้)เรียบร้อยแล้วก็แบ่งข้าวเที่ยงกันไป จังหวะนั้น /me ที่รู้ตัวเองว่าไม่ไหวแล้ว แต่ก็รอจัดการเรื่องนู้นนี้ จนแล้วจนรอดก็ออกมาเป็นกลุ่มเกือบท้ายสุด

{% include aligner.html images="https://drive.google.com/uc?export=view&id=1ntmGAKVOc6Xy_TZ_8OMh8ngnISGkt5W5" column=1 %}

ว่ากันว่า "ขากลับมักจะง่ายกว่าขามา" แต่ครั้งนี้มันไม่จริงเลย เพราะมันทรมาณมากที่จะต้องลากขาป่วยๆที่ปวดไปหมดจากการเดินขามา พาตัวเองขึ้นเขาอีกรอบ ท้อสุดๆ ท้อจนในใจประท้วงตลอดเวลาว่า ไม่เอาแล้ว ไม่ไหวแล้ว ไม่มีทางเป็นไปได้หรอก แต่ยังดีที่มีหลวงพี่ ทั้งลาก จูง ดัน ท้ายที่สุด /me ก็ร้องไห้ เพราะว่าตอนนั้นไม่ไหวแล้ว ท้อมาก เหนื่อยแบบไม่เคยเป็นมาก่อน //หลวงพี่และสีกากรรณถึงกับงง งอแงมาจนถึงครึ่งทาง ก็หยุดร้อง เพราะเริ่มคิดได้ว่า ไม่รู้จะงอแงไปทำไม มาถึงนี้แล้ว อย่าท้อดิ อีกแค่นิดเดียวจริงๆ ฮึ๊บ!!

เหมือนเราได้เจอตัวเองคนใหม่ อุปสรรคมันมีให้ข้ามแต่ก็อย่าฝืนตัวเอง ร้องออกมา แต่ร้องแล้วต้องลุกแล้วเดินทางในแบบของตัวเอง ถ้าตอนไหนมันเหนื่อยก็พักบ้าง แต่อย่าเพลิน ท่ามกลางเป้าหมายไกลๆก็ตั้งเป้าหมายเล็กๆตามทางบ้างให้ตัวเองมีกำลังใจ

ตอนนั้นรู้เลยว่า กำลังใจ สำคัญยังไง ถ้าใจเราไม่สู้แล้ว เราก็เดินทางต่อไม่ได้!

ทำไปทำไมก็หลงเดินเป็นคนสุดท้ายของกลุ่ม เดินไปก็ชมต้นไม้ไป เดินนับก้าวครบ 1,000 ก้าวแล้วก็พักซักหน่อย เดินเตะหิน เดินร้องเพลง เดินคุยกับตัวเอง ทั้งหมด เพื่อไม่ให้คลั่งไปซะก่อน //ไกค์หายไปไหนฟร่ะสัส

ในที่สุดก็มาถึงทางออก ซึ่งมีน้องไกค์แสนดี(?) รออยู่พร้อมบอกว่า "เพื่อนพี่ให้ผมมารอ ผมเดินถึงท่าน้ำแล้วนะ แต่ก็อุตส่าห์กลับมารอเลยนะ" <span class="tag-en">#หน้าที่ของเมิงอยู่แล้วรึปล่าวคะ</span>? <span class="tag-en">#สัส</span> แต่ถึงจะช้าก็ไม่ช้าสุด เพราะทีมหลวงพี่และสีกา มาช้ากว่าทั้งๆที่แซงไปแล้ว เพราะว่า หลงป่าจ้า ไม่มีไกค์ช่วยนำทาง <span class="tag-en">#กูจ่ายตังค์จ้างหรือกราบขอให้พวกเมิงมา</span> ท้ายที่สุดก็บังคับให้ไกค์ไปตามจนเจอ

หลังจากออกจากป่า ก็เริ่มต้นเดินทางด้วยเรือต่อ ท่ามกลางน้ำสีไมโล ลุงพายเรือบอกว่า เพราะต้นน้ำมีฝนตก เลยทำให้น้ำขุ่น แต่ขากลับรอบนี้ ไม่มีน้ำตกระหว่างทาง มีแค่ต้นไม้และแสงแดด ถือเป็นการพักผ่อนไปในตัว //อาบแดดซิ //อาบจนดำหมดแล้วเนี๊ยะ

{% include aligner.html images="https://drive.google.com/uc?export=view&id=12fG1ZP63XL-qapcfLFzN86kbKEag_Piu" column=1 %}

ตามแผนเดิม เราจะไปแวะหมู่บ้านชาวเขา แต่ แต่ ขามันประท้วงตลอดเวลา ก็เลยมุ่งหน้ากลับที่พักรัวๆ แล้วออกมาหาของกินภายใต้คอนเซ็ป "รสชาติที่อยากกินตอนอยู่บนเขา" by @nrokappet โดยเริ่มต้นที่หมูกะทะกลางเมืองอุ้มผาง บุฟเฟ่ต์ไม่จำกัดเวลาซะด้วย กินจนทีมสุดท้าย + หมูหมดร้าน + เปลี่ยนกระทะไป3รอบ แอบสงสารเจ้าของร้านเหมือนกันแฮะ

{% include aligner.html images="https://drive.google.com/uc?export=view&id=19BmwMvpqsrerK0-ABEp9zMKUy88-2yML" column=1 %}

แต่ยังไม่หมด เพราะ "รสชาติที่อยากกินตอนอยู่บนเขา" มันไม่ใช่แค่นี้ เลยต้องพากันแวะ 7-11 ซื้อกันเสมือนกักตุนหนีซอมบี้ กลับห้อง เล่นไพ่ จ่ายเงินค่าที่พัก( complain ไปเยอะมาก แต่ก็ได้ส่วนลดเหมือนกัน คิดไปคิดมาจริงๆแล้วน่าจะลดได้อีกนะ เพราะปัญหาเยอะมากจริงๆ)

หมดไปอีก 1 วัน

# วันที่ 4 โจรเบี้ยวจ่ายเงิน

วันสุดท้ายก่อนกลับ กทม. วันที่คิดว่าชิวที่สุด แต่ต้องระทึกกับการโดนจับกุม แต่ก่อนจะโดนจับ วันนี้เริ่มต้นด้วยการไปดูพระอาทิตย์ขึ้นตอนเช้าที่ ดอยหัวหมด ถึงช่วงนั้นจะไม่ใช่ฤดูหนาวแต่ก็พอมีหมอกอยู่บ้าง การไปดูพระอาทิตย์ขึ้น ทำให้ต้องตื่นตั้งแต่ตอนตี 5 แล้วขับรถตามที่ Google Maps บอก <span class="tag-en">#ต้องขอบคุณกูเกิลที่ทำให้เรามีวันนี้</span> ทางแอบกันดานไปหน่อย เพราะไม่ค่อยหาข้อมูลกันเท่าไร เลยกะเวลาผิดไปซักหน่อย กลายเป็นทีมแรกที่ไปรอ บรรยากาศตี 5 หนาวมาก นั่งรออยู่ชั่วโมงกว่าๆ พระอาทิตย์ก็เริ่มโพล่ขึ้นมาก


{% include aligner.html images="https://drive.google.com/uc?export=view&id=1ch4bQOX7-Pc5VMYKaAPVIGqM_jUhsVtD" column=1 %}

{% include aligner.html images="https://drive.google.com/uc?export=view&id=1wW8efl5eg0TdA6hIJ1o_2jQ4Va_fzMsk" column=1 %}

//แอบเสียดายไม่ค่อยมีหมอกให้ชมเท่าไร

หลังจากนั้นก็เข้าเมืองอุ้มผางกินโจ๊กเป็นมื้อเช้า แล้วก็ออกเดินทางกลับ แต่ ความระทึกก็เริ่มต้นขึ้น เมื่ออยู่ๆ ก็มีทหารตั้งด่านโบกให้จอดรถ ทำให้ทุกคนงงกันมาก /me ไม่ได้พกกัญชามานะ, /me ไม่ได้ขนยาบ้านะ, /me ไม่ได้เป็นคนต่างด้าวแอบเข้าเมืองนะ

ทหารเคาะกระจกแล้วบอกว่า เราไปทีลอซูมาใช่ไหม? เราไม่ยอมจ่ายค่าที่พักนะ? /me ก็ถึงกับงง เพราะว่า /me เครียร์เรื่องค่าใช้จ่ายไปแล้วก่อนออกเดินทาง แถมยังมีคนอื่นๆเป็นพยานด้วย ตอนนั้นมึนไปหมด ทหารก็ขู่ๆๆ พยายามติดต่อป้าสุพินอยู่นาน ในที่สุดก็ได้ความว่า "เรายังจ่ายไม่ครบ" เอิ่มมม ตอนเช้า /me ยังคุยป้าสุพินกับอยู่เลย ทำไมไม่ทักตั้งแต่ตอนนั้นฟร่ะ แถมเราก็ถามแล้วตอนจ่ายเงินว่า ต้องจ่ายอะไรเพิ่มอีกรึปล่าว? ตอนนั้นรู้สึกแย่แบบสุดๆ เกือบเข้าคุกยกแก๊งแล้วเชียว

{% include aligner.html images="https://drive.google.com/uc?export=view&id=1lA1meWWdgDQRdZ8M3aUWUpOss1piZRDm" column=1 %}
//เก็บภาพความประทับใจ ป้าสุพินครับ ผมฝากตังค์ไว้ที่พี่คนนี้แล้วนะครับ

บรื้นนนนน ออกเดินทางต่อยาวๆกลับ กทม. แต่เรื่องก็ยังไม่จบ เพราะว่า อยู่ๆก็ฝนตกหนักมาก เดินทางลำบากมาก ความหวังที่จะถึง กทม. เหมือนจะริบหรี่ลงทุกที ข้าวเย็นที่ กทม. ก็เลยต้องเปลี่ยนมาเป็น ข้าวต้มนัดพบ ที่ นครวรรค์ แทน

{% include aligner.html images="https://drive.google.com/uc?export=view&id=1B_2H_zBF75g_X5UCQsKULp2nzWy7DqR_" column=1 %}

แล้วก็ออกเดินทางต่อ ที่น่าสงสารที่สุดคือ นายคนขับรถทั้ง 2 คนที่ไม่หลับไม่นอน พยายามขับจนในที่สุดก็มาถึง กทม. ตอนตี 1 กราบขอบคุณ @PudPapaGon และ @jamiiz_style มากมาย โดยเฉพาะ @PudPapaGon ที่ต้องเดินป่า พายเรือ ขับรถ แล้วพาทุกคนในรถมาถึงอย่างปลอดภัย

ในที่สุดก็จบทริป เหนื่อยมาก แต่ก็มีอะไรพูด มีอะไรให้จำไปอีกยาวๆ

{% include aligner.html images="https://drive.google.com/uc?export=view&id=1BHC3_vzgK_r1O_Pb0AjrD_hKHwo_5gii" column=1 %}

<div class="blockquote">
A journey is like marriage. The certain way to be wrong is to think you control it. ― John Steinbeck
</div>
