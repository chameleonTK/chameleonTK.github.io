---
layout: post
title: กว่าจะมาเป็นเกมสายฝน
tags: [Archive, Boardgame Enthusiast]
thumbnail: "assets/feats/falling-rain-boardgame/20171210_162302.jpg"
author: Pakawat Nakwijit
excerpt_separator: <!--more-->
color: rgb(224 44 67)

---

## TL;DR
ใครจะรู้ว่า วันหนึ่งเด็กน้อยที่พึ่งเริ่มเล่นบอร์ดเกมมาได้แค่ปีกว่าๆ จะได้มีโอกาสพัฒนาตัวเองจนได้เป็น ผู้ออกแบบบอร์ดเกม และได้ไปชนะเลิศการแข่งขัน “ของขวัญจากพ่อ” จัดโดย บริษัท การีน่า จำกัด ร่วมมือกับ มูลนิธิชัยพัฒนา

<!--more-->

{% include aligner.html images="https://drive.google.com/uc?export=view&id=1x-_Af3_ex43t8g_iezYXBdPlGJCdbeZs" column=1 %}

เริ่มต้นจากทริปเล็กๆที่เพื่อนชวนเล่น Carcassonne ทำให้ /me หลงเข้าไปติดกระแสวังวนของบอร์เเกมจนออกไม่ได้

{% include aligner.html images="https://drive.google.com/uc?export=view&id=1tPvK6Gn0ELgAwqRhIx8_P7N7acAxUTE6" column=1 %}

ซึ่งจริงๆแล้ว หลายปีที่ผ่านมา บอร์ดเกมเกิดเป็นกระแสในไทย มีเกมใหม่ๆจากต่างประเทศเข้ามาขายมากขึ้น มีเพจบนเฟสบุ๊ค มีกลุ่มมาคุยกันเรื่องบอร์ดเกม รวมไปถึง เริ่มมีบริษัทเข้ามาแปลเกมต่างๆ เพื่อจำหน่ายในไทย

โชคดีที่ว่า /me มีกลุ่มเพื่อนคอเดียวกันเยอะพอตัว ทำให้มีโอกาสไปเล่นด้วยกันบ่อยๆ บางทีมากจน กลายเป็นกิจกรรมประจำวันหยุดไปซะแล้ว =3=)/
แต่อยู่มาวันหนึ่ง ก็มีแชทเด้งขึ้นมาว่า

{% include aligner.html images="https://drive.google.com/uc?export=view&id=1eCsE4RahtnVCwLbgZC1e-ifHPcKIPXGu" column=1 %}

คิดอยู่ในใจหนักมาก เพราะไม่รู้ว่าจะไปรอดรึปล่าว สำหรับตัวเองซึ่งเป็น บ๊วยของแก๊ง เล่นทีไร มักจะแพ้คนอื่นตลอด ไม่รู้ว่าจะเรามีประโยชน์มากแค่ไหน แต่ท้ายที่สุดแล้วก็ตอบรับไป และความหรรษาก็เริ่มต้นขึ้น

# Our First Meeting

หลังจากตกลงปลงใจกันแล้ว ในที่สุดก็ได้ทีม 3 คน ประกอบไปด้วย /me, มิกกี้ และ พี กำหนดการส่งใบสมัครก็ใกล้เข้ามาทุกที ทุกคนจึงต้องไปทำการบ้านกันมา การบ้านที่ว่า คือ ตีโจทย์

{% include aligner.html images="https://drive.google.com/uc?export=view&id=1n-6UR3MP8ONYIZGV7NLB-IDno6Dwox66" column=1 %}

สิ่งแรกที่จำเป็นที่สุดในการแข่งขัน คือ เข้าใจโจทย์ และตีความออกมาให้ถูกใจกรรมการมากที่สุด 

ซึ่งธีมงานครั้งนี้ คือ **“แนวพระราชดำริของ ร.9 ที่เกี่ยวกับการพัฒนาด้านการเกษตร”**

เป็นหัวข้อที่ยากพอควร ทุกคนต้องคิดกันหนักมาก ซึ่งแนวคิดแรกๆที่หยิบมาคุยกัน ก็คือ ฝนหลวงเลย แต่ทุกคนกังวลกันมากว่า มันตรงตามโจทย์ที่ให้มารึปล่าว เพราะในเวปไซท์ มักพูดถึง “โครงการเกษตรทฤษฎีใหม่” บ้างก็เป็น “เกษตรแบบผสมผสาน” จนไม่มั่นใจ

ทุกคนจึงต้องลองดูพระกรณียกิจอื่นๆ อีกเยอะมากๆ เช่น โครงการแก้มลิง, โครงการแกล้งดิน, โครงการชั่งหัวมัน, โครงการกังหันน้ำชัยพัฒนา, … ซึ่งจริงๆแล้ว พบว่ามีโครงการที่เกิดจากพระราชดำริเยอะมากๆ แต่ท้ายที่สุดก็กลับมาลงความเห็นว่า อยากจะลองเสี่ยงกับหัวข้อ ฝนหลวง นี้แหละ เพราะมั่นใจว่า เราสามารถทำเกมขึ้นมาจากโครงการนี้ได้ แล้วมันน่าจะสนุกมากๆ

เป็นการตัดสินใจที่เร็วมากๆ เลยทำให้มีเวลาศึกษาวิธีการทำฝนเทียม ตลอดจนความเป็นมา แง่มุมต่างๆ เพราะต้องเอามันมาใช้ประกอบในเกม

# First Draft

โชคดีอย่างหนึ่ง คือ ทุกคนในทีมผ่านการเล่นบอร์ดเกมกันมาอย่างโชกโชน {สามารถดูได้จาก [Played List](https://boardgamegeek.com/plays/bygame/user/chameleonTK/subtype/boardgame) ที่ทำเอาไว้เล่นๆ} ทำให้ทุกคนมีภาพในหัวอยู่แล้วว่า เกมที่สนุกเป็นยังไง แต่ละคนมีไอเดียเยอะมากๆสำหรับสร้างเกม

สำหรับแบบร่างแรกนั้น เริ่มต้นจากไอเดียมิกกี้ อยากจะสร้างเกมขับเครื่องบิน เรามีมุมมองเป็นเหมือนพระเจ้า มองลงมาที่พื้นโลก 

มีกระดานเป็นพื้นที่ที่ต้องการสร้างฝน ให้ผู้เล่นสั่งเครื่องบินวิ่งไปมาๆอยู่บนกระดาน เพื่อทำให้เกิดฝนให้ได้มากที่สุด

ทุกคนเริ่มมีภาพ Colt Express ขึ้นมาในหัว ซึ่งเห้ย มันน่าสนุกแฮะ หลังจากมีประกายเริ่มต้น เปลวไฟของไอเดียก็เริ่มลุก ทุกอย่างมันก็เริ่มต่อไปได้ง่ายๆ อยากเพิ่มแอคชั่นนู้น แอคชั่นนี้

{% include aligner.html images="https://drive.google.com/uc?export=view&id=1TMhCHAXWk0ezV-f9XnZoaRnTy3zQUy-r" column=1 %}

* จะให้เครื่องบินเป็นของส่วนกลาง หรือ เป็นของส่วนตัว?
* จะต้องจัดการกับการ์ดยังไง?

มีคำถามเกิดขึ้นมาเยอะแยะไปหมด รู้สึกได้ว่าแบบร่างที่คิดนี้น่าจะมีบั๊คอยู่เยอะมากๆ และ ยังไม่รู้ด้วยซ้ำว่า มันจะสนุกจริงๆรึปล่าว? แต่เราเห็นภาพกันชัดมากว่า มันจะออกมาเป็นยังไง 

แต่เพราะว่า ในการสมัครรอบแรก ต้องการแค่เพียง idea เท่านั้นเอง ทุกคนจึงลงความเห็นตรงกันว่า แค่นี้เพียงพอแล้ว

และงานยากต่อมา คือ การสรุปทุกอย่างลงไปเป็นแค่ presentation 5 หน้า สุดท้ายต้องกราบขอบคุณพลังอันมากล้นของมิกกี้ เสกสันต์มันขึ้นมาจนได้ ภายในไม่กี่วัน :)

{% include aligner.html images="https://drive.google.com/uc?export=view&id=1Nx8K-lYeEOYmDjx9TnDqH7ko1l4nsqlg" column=1 %}

รอลุ้น กับ ภารกิจแรก

{% include aligner.html images="https://drive.google.com/uc?export=view&id=1A-sEhEIJ-6_ESTzZb_AeLYPUrCcFWQXr" column=1 %}

เป็นที่น่าตื่นเต้นมาก ไม่น่าเชื่อว่าไอเดียที่เราส่งไป จะเข้ารอบแรกไปจนได้ จาก 200 ทีมที่สมัครเข้าไป คัดจนเหลือแค่ 10 ทีม {ข้อมูลจากพี่สต๊าฟ}

ภารกิจแรกของการเดินทางออกแบบบอร์เกมครั้งนี้ คือ **ไปเยี่ยมชมศูนย์บริการวิชาการเกษตร** ของมูลนิธิชัยพัฒนา อ.ลำลูกกา จ.ปทุมธานี ซึ่งเป็นศูนย์ให้ความรู้เกี่ยวกับเกษตรทฤษฎีใหม่ แนวคิดต่างๆที่เกี่ยวข้องกับการเกษตร

{% include aligner.html images="https://drive.google.com/uc?export=view&id=1t30gjhz_4GMbi8JWbiKlHrbCQftl0RPy" column=1 %}

เป็นประสบการณ์ที่สนุก แต่ที่น่าเสียดายว่า ทีมของเราทำในหัวข้อฝนหลวง เลยไม่ค่อยได้นำแนวคิดที่ไปเที่ยวชมมาใช้สักเท่าไร แต่อย่างไรก็ตาม ทริปนี้เป็นจุดเปลี่ยนสำคัญของทีมเลยทีเดียว

เพราะนี้เป็นโอกาสแรกที่ได้เจอกับเพื่อนๆจากทีมอื่น ครั้งนี้เลยเป็นโอกาสที่ดีที่จะได้ทำความรู้จักคนนู้นคนนี้ กลายเป็นว่า เจอความจริงที่ว่าทีมอื่นๆล้วนมีดีไซน์เนอร์อยู่แล้ว

และนอกจากไม่มีดีไซน์เนอร์แล้ว ยังกลายเป็นว่า ทีมเราเป็นทีมเดียวที่ยังไม่ได้ออกแบบอะไรเลย ทุกอย่างเป็นแค่ไอเดียล้วนๆจ้า งานเข้าแล้วจ้า~

อีกสิ่งหนึ่งที่เป็นจุดเปลี่ยน คือ ได้มีโอกาสไปคุยกับ **พี่พงษ์ จากทีม Farm No.9**

จึงเริ่มเห็นปัญหาชิ้นใหญ่ของทีม เพราะนอกจากหัวข้อเรื่อง พระราชดำริ แล้ว ยังมีหัวข้อย่อยที่สำคัญที่เราละเลยไป ก็คือ Print&Play และ Familly Game สำหรับคนทั้งครอบครัว ซึ่งเป็นส่วนสำคัญอีกอย่างที่ละเลยไป

# Big Revolution

หลังจากไปเที่ยวกันมาแล้ว เป็นอีกครั้งที่ทุกคนในทีมกลับมาประชุมกันหนักมาก เพราะว่า ถึงเวลาแล้วที่จะต้องลงมือทำมันขึ้นมาจริงๆ ทุกคนตัดสินใจแบ่งงานออกเป็น 3 ส่วนแล้ว แบ่งกันไปรับผิดชอบ

* ออกแบบเครื่องบิน
* ออกแบบการ์ดต่างๆ
* ออกแบบกระดาน

หลังจากนั่งคิด นอนคิด อยู่หลายวัน สิ่งที่พบ คือ ทุกอย่างยากกว่าที่คิดมากๆ ทุกอย่างที่เป็นแค่ไอเดีย มันสามารถเป็นไปได้ทุกอย่าง แต่ปฏิบัติจริง มันมักไม่ใช่อย่างที่คิด

**สำหรับเครื่องบิน** ต้องการให้มันเป็นกึ่ง miniture แต่สามารถประกอบเองได้ แบบง่ายๆ แต่มีความแข็งแรง และขนาดไม่ใหญ่มาก

**สำหรับกระดาน** ต้องเหมาะกับการ Print&Play อาจจะฟิตอยู่ใน A4 แผ่นเดียว หรือ แยกเป็นหลายๆชิ้นแต่ต้องมีกลไกอะไรสักอย่างยึดมันไว้ด้วยกันได้

**สำหรับแอคชั่นการ์ด** ซึ่งถือเป็นพระเอกของเกม เป็นความสามารถในการเคลื่อนย้ายเครื่องบิน ต้องมีความชัดเจน สมดุล มีความหลากหลายมากพอที่ทำให้ผู้เล่นที่เล่นได้ประโยชน์ และสามารถขัดขาคนอื่นได้ไปพร้อมๆกัน

เห้ยยยย ดูๆแล้ว มันยากที่จะต้องทำทุกอย่างให้มันลงตัว

ในที่สุด ทุกคนก็เริ่มตระหนักได้ว่า ถึงเวลาที่เราต้องหาว่า **อะไรคือแก่นของงานชิ้นนี้** และ **อะไรคือเปลือกที่สามารถลอกทิ้งไปได้** ในที่สุดก็ได้ข้อสรุปว่า

## ส่วนสำคัญของเรา

* ธีมฝนหลวง
* แอคชั่น ก่อกวน, เลี้ยงให้อ้วน, โจมตี 
* เสน่ห์ของความเป็น Action Programming 

## ส่วนที่ไม่จำเป็น

* เครื่องบิน เพราะ มันเริ่มเป็นสิ่งที่ไม่น่าตื่นเต้น ทำให้มันขนาดเล็กยาก
* กระดาน เพราะ Print & Play ยาก

หลังจากตัดกระดานและเครื่องบินออกไป เหมือนกับว่า เรากำลังจะเปลี่ยนรูปแบบเกมไปเลย แต่ต้องมาคุยกันต่อว่า เราจะใช้อะไรเพื่อทดแทนสิ่งที่ขาดไป 

## ส่วนที่กำลังตามหา

ระบบสุ่มเล็กๆ เพื่อให้เด็กสามารถเล่นกับผู้ใหญ่ได้
ก้อนอะไรสักอย่างอยู่ตรงกลาง เป็นสิ่งที่จับต้องได้ ซึ่งตรงนี้ต้องสามารถแทนเครื่องบิน และกระดานไปในตัว

/me เริ่มไอเดียนึงแว๊ปขึ้นมาว่า ทำไมเราไม่ทำลองทำก้อนตรงกลางเป็น**ต้นไม้** ทุกๆรอบ ต้นไม้จะค่อยๆเหี่ยว ทุกคนต้องพยายามพยุงไม้ให้ต้นไม้ตาย ไปพร้อมๆกับเก็บคะแนนของตัวเอง

{% include aligner.html images="https://drive.google.com/uc?export=view&id=195u5Q8RMG4--ntxdqjWFGLD_d6ckbG-Q" column=1 %}

แต่ต้นไม้ดูเหมือนว่าจะหลุดจากธีมเดิมไปมาก ตบไอเดียกันอยู่หลายรอบ ทำไมไม่ลองเปลี่ยนต้นไม้เป็น **ก้อนเมฆ** แทนไปเลยหละ ใช่!! **Euraka Moment!!**

# Test it

แน่นอนว่า ในวันนั้นเราไม่มี Art work เลยสักนิดเดียว ทุกอย่างเผามาก มองของที่อยู่รอบตัว หากรรไกร กาว แปะมันแบบมั่วๆนั้นแหละ แล้วเอามาลองเล่นกันเลย

{% include aligner.html images="https://drive.google.com/uc?export=view&id=19qAAEOcbIO0JR1mqJURv4FXb1IO_yJyf" column=1 %}

แอคชั่นการ์ดเขียนตอนนั้น, เอาขวดยาเป็น first player token, เอากล่องโง่ๆ เป็นลูกเต๋าก้อนเมฆจริงๆ

ต้องขอบคุณความใจเร็วในวันนั้น ในที่สุด เห้ยยยย มันก็สนุกดีเว้ย ทุกคนตื่นเต้นมาก เหมือนตอนนี้มีกลีบกุหลาบโรยตามทาง ชนะได้แน่นอน

**สิ่งที่ได้** คือ เกมที่มีลูกเต๋าก้อนเมฆตรงกลาง 1 ก้อน แต่ละด้านของลูกเต๋าแทนสภาพอากาศ ผู้เล่นแต่ละคนต้องใช้แอคชั่นที่แจกให้คนละ 8 ใบ ลงแอคชั่นเพื่อเปลี่ยนหน้าลูกเต๋า ใครทำให้เกิดฝนตกก่อนจะเป็นผู้ชนะ

# Play test, Change, and Play test Again

การเดินทางในเส้นทางนี้กำลังมาถึงครึ่งทางแล้ว ได้เงินสนับสนุนมาแล้ว 5,000 บาท ถึงทางแยกที่ว่า **เอาไปกินบุฟเฟท์ให้หมดดี?** หรือ **จะลงมือทำต่อดี?**

แต่โอกาสแบบนี้มีแค่ไม่กี่ครั้ง เป็นไงเป็นกันวะ ลองดูกันไป

จุดๆนี้ ต้องทำตัวต้นแบบออกมาเล่นกันจริงๆสักที แต่งาน Artwork มันสาหัสกว่าที่คิดมากๆ แค่การ์ดใบแรกใบเดียว ก็หมดไปแล้ว 1 วัน ท้ายที่สุดใบที่เหลือ เลยเปลี่ยนเป็นงานเผาไปเลยจ้า

นัดกันมาตัดๆ ประกอบๆ ในที่สุด **เกมสายฝนv1** ก็ถือกำเนิดขึ้นมาแล้ว :)

{% include aligner.html images="https://drive.google.com/uc?export=view&id=1dQcCwE1fVvABzErNfhV6MWf1bLAow0f3" column=1 %}

บรรยากาศการทำ prototype v1

ทุกคนในทีมดูจะภูมิใจกับมันมากเลยทีเดียว เกมแรกที่ออกแบบ 

{% include aligner.html images="https://drive.google.com/uc?export=view&id=1vfH_PM_Rt7hk_aBBTyvw9AMBqYr9wipT" column=1 %}

หลังจากได้ เกมเป็นชิ้นเป็นอันแล้ว ก็ต้องต่อด้วยการ **เทส เทส เทส แล้วก็เทสกันไปรัวๆ** จะว่าไปแล้วพวกเราใช้เวลาเกือบ 80% ไปกับการเทส 

ความรู้สึกสนุกตอนแรก มันเริ่มเปลี่ยนไป เริ่มพบความจริงว่า **มันสนุกแค่รอบแรกรอบเดียว** นานๆไป มันเบื่อมาก ใช้แพทเทิร์นเดิมๆไป ก็ชนะได้ ทุกอย่างมันติดอยู่ในกรอบไปทั้งหมด

เป็นปัญหาตัวโตมาก ลองเปลี่ยนเงื่อนไขการได้คะแนน เพิ่มการ์ดแอคชั่น เพิ่มการ์ดลบคะแนน แต่เหมือนมันขาดอะไรไปสักอย่างที่คิดยังไงก็คิดไม่ออก
{% include aligner.html images="https://drive.google.com/uc?export=view&id=1ZbTOgG-UbtkmUS_i_h54g34yZM8jSxuZ" column=1 %}

ลองไปให้เพื่อนๆคนอื่นเล่นบ้าง และก็ได้ความเห็นตรงกันว่า


<div class="blockquote"> 
ไอเดียดีนะ แต่เสียอย่างเดียว คือ มันไม่สนุกวะ

— มิตรสหายท่านหนึ่ง</div>

ทุกอย่างเริ่มมืดมน เริ่มกลับมาถามคำถามเดิมๆอีกครั้งว่า **“อะไรคือองค์ประกอบของเกมที่สนุก?”** เริ่มต้นจากการนึกเกมที่แต่ละคนคิดว่า **สนุก** แล้วแยกองค์ประกอบของมันออกมา สรุปกันได้ว่า สิ่งที่จำเป็นเพื่อให้เกิดความสนุก มีดังนี้

* ไม่ใช้ระบบสุ่มไปทั้งหมด
* สามารถวางแผนได้ ปรับเปลี่ยนแผนกับสถาณการณ์ได้
* ผู้เล่นสามารถขัดขากันได้
* สามารถวางแผนได้หลากหลาย
* มี Feedback loop สิ่งที่เราทำไปก่อนหน้านี้ สามารถมีอิทธิผลกับปัจจุบัน

<span class="tag-en"><span class="tag-en">#ของมันต้องมี</span></span>

ดูเหมือนว่าคีย์สำคัญที่ขาดไป คือ ระบบวางแผน ต้องกลับมาคิดกันหนักๆ ว่าจะทำยังไงให้สามารถวางแผนได้ โดยที่ไม่มากจนเกินไป

# It’s Inspiration

ปกติแล้วในช่วงเล่นเกม เรามักจะถามตัวเองว่า **วางแผนยังไงให้ดีที่สุด? วางแผนยังไงให้เพื่อนเสียผลประโยช์มากที่สุด?** แต่หลังจากมีโอกาสได้เปลี่ยนมาเป็น ผู้ออกแบบ เรากลับต้องมาถามตัวเอง ด้วยมุมมองที่ต่างไปจากเดิมมากๆ

* ทำยังไงให้สามารถวางแผนได้?
* จากแอคชั่นที่เราสร้าง สามารถวางแผนแบบไหนได้บ้าง? 
* แต่ละแผนมันสมดุลรึปล่าว? 
* ผู้เล่นที่โดนแกล้ง เสียผลประโยชน์มากเกินไปรึปล่าว?

ทุกอย่างเปลี่ยนมุมมองไปหมดเลย และมันก็เป็นคำถามที่หาคำตอบยากกว่ามาก แต่โชคดีที่เราอยู่ในยุคเฟื้องฟูของบอร์ดเกม ไม่ใช่แค่เราคนเดียวที่เคยเจอปัญหานี้ บอร์ดเกมอื่นๆก็เคยต้องตอบคำถามพวกนี้ในแบบของตัวเอง

ทำไมต้องมาหาคำตอบด้วยตัวเอง เพราะว่า เราสามารถยืนบนไหล่ของรุ่นพี่ที่มาก่อนๆเรา แล้วหยิบยืมแนวคิดนั้นมา
หนึ่งในรุ่นพี่ที่กำลังพูดถึง คือ [Blood Rage](https://boardgamegeek.com/boardgame/170216/blood-rage)

{% include aligner.html images="https://drive.google.com/uc?export=view&id=1fLPE_q3G3yKDCkK_zAy6AEq9ytr1cbb1" column=1 %}

ตลอด 3 เดือน การไปเล่นเกมหลังเสร็จประชุมค่อยๆกลายเป็นเควสประจำวันสำหรับทุกคนในทีม เป็นโอกาสที่ทำให้ได้เจอเกมใหม่ๆ วิธีการเล่นใหม่ๆ ความสนุกใหม่ๆ 

แต่หลังจากเราเริ่มเจอปัญหากับเกมของตัวเอง เควสประจำวันนี้ เริ่มส่งผลดีให้กับทีม เพราะ มันเป็นโอกาสที่ ทุกคนอยู่ด้วยกันแล้วหาความสนุกจากนักออกแบบมืออาชีพท่านอื่นๆ เราเริ่มกลับมามองเกมที่เล่นกันอย่างละเอียดมากขึ้น 

* ทำไมเขาออกแบบมาเป็นแบบนี้? 
* อะไรคือเสน่ห์ของเกมนี้? 
* อะไรคือส่วนที่น่าเบื่อที่สุดในเกม?

กลับมาที่โจทย์ของเรา “ทำยังไงให้เกมมีระบบสุ่ม แต่ผู้เล่นก็สามารถวางแผนของตัวเองได้” ซึ่งระบบ [Drafting](http://nothingsacredgames.com/mechanic-analysis-drafting/) ที่อยู่ใน Bloog Rage หรือ 7 Wonders มันสามารถตอบโจทย์นี้ได้เป็นอย่างดี เพราะผู้เล่นมีโอกาสเลือกการ์ดของตัวเองไปพร้อมๆกับ เดาการ์ดของคนอื่นไปพร้อมๆกัน

เราจึงกลับมาลองกันอีกครั้ง
{% include aligner.html images="https://drive.google.com/uc?export=view&id=13j-85a1PtGtnkcCuvgUi18ZvefBPl9HZ" column=1 %}

ทุกอย่างเริ่มเป็นรูปเป็นร่างมากขึ้น แต่ความสนุกมันยังไม่พอดี เหมือนอาหารที่เริ่มมีรสชาติ แต่ยังไม่พอที่จะสามารถดึงดูดให้ลูกค้ามาเล่นบ่อยๆได้

ท้ายที่สุด ก็เทสกันไปเรื่อย แต่กลายเป็นว่า ความบังเอิญมีอยู่จริงๆ ไม่รู้ว่าอะไรมาดลบันดาลให้ลองเล่นรอบละ 2 ลูกเต๋าดู เหมือนทุกอย่างมาลงล๊อค พอดิบพอดี สนุกจนไม่น่าเชื่อ แค่เปลี่ยนจำนวนลูกเต๋าเท่านั้นเอง

{% include aligner.html images="https://drive.google.com/uc?export=view&id=1jZWOY-zNNsvQy-t_b_rUY78xW_4tClPa" column=1 %}

**ส่วนตัวคิดว่า** ปกติแล้ว ถ้ามีของที่ทุกคนใช้ร่วมกันแค่ชิ้นเดียว จะไม่มีใครสามารถควบคุมของชิ้นนี้ได้เลย เหมือนเป็นระบบสุ่ม เพราะไม่มีทางรู้ว่าคนอื่นจะลงแอคชั่นอะไร และจนว่าจะถึงรอบของตัวเอง มันจะเปลี่ยนแปลงไปยังไง ไม่สามารถเดาได้เลย

แต่ หลังจากที่เพิ่มจำนวนลูกเต๋าแล้ว ผู้เล่น มีตัวเลือกมากขึ้น สามารถใช้แผนตัวเองกับลูกเต๋าก้อนเพิ่มเข้ามาได้ พร้อมๆกับสามารถใช้การ์ดของตัวเองเปลี่ยนแปลงลูกเต๋าเพื่อขัดคนอื่นได้ โดยที่ไม่กระทบกับของตัวเอง

<span class="tag-en"><span class="tag-en">#ลึกซึ้ง</span></span>

ในขณะเดียวกัน ช่วงนี้ทุกคนพยายามหาเพื่อนๆ คนรู้จัก นักออกแบบคนนู้นนี้ มาช่วยออกแบบเกม เราค่อยๆได้ไฟล์ ai ตามแบบที่เราต้องการ ในที่สุดเราก็เริ่มเห็นภาพชัดมากขึ้น แล้วเข้าสู่ขั้น Production เต็มตัว

# Production Phase

หลังจากเทส เทส แล้วก็เทสกันอีกหลายรอบ ความโชคดีมากๆ คือ ได้มีโอกาสไปชวนพี่ๆจากร้าน [The Castle Board Games Cafe](https://www.facebook.com/thecastleboardgames/) {<span class="tag-en"><span class="tag-en">#พื้นที่โฆษณา</span></span> ร้านอยู่ตรงข้าม ม.เกษตร ชั้น 3 ร้าน School Cafe บรรยากาศเป็นกันเอง ไปลองดูนะ} มาทดสอบเกม 

เป็นครั้งแรกที่ได้ยินว่า มีเกมอีกเกมที่อยู่ที่ร้าน ที่วิธีการเล่นคล้ายๆกับเกมของเรา คือเกม <span class="tag-en">River Dragons</span>

ไม่น่าเชื่อมาก แต่ก็ถือเป็นเรื่องที่ดี เพราะเป็นโอกาสทำให้ได้ลองเทียบกันดู และก็พบว่า เห้ยยย เรายังสามารถเพิ่มแอคชั่นนู้นนี้ได้อีกเยอะเลย กราบขอบคุณพี่เนม พี่ปอม แห่ง The Castle Board Games Cafe มากๆครับ :)

{% include aligner.html images="https://drive.google.com/uc?export=view&id=1Ic32U3E_FMQ5Z5kG5L2ATEO6_NwNl4Z9" column=1 %}

เราได้วิธีเล่นแล้ว เราออกแบบการ์ดแล้ว เหมือนทุกอย่างทยอยๆเสร็จสมบูรณ์

{% include aligner.html images="https://drive.google.com/uc?export=view&id=1A13es3dJ0sbA28cdWlp9dKqFSBZQKnO-" column=1 %}

# Play test day by Garena

ที่เล่ามาทั้งหมด เวลาผ่านไปเร็วมาก รู้ตัวอีกที ก็มาถึง 25 เดือนธันวาคมแล้ว ยังมีอีกกิจกรรมจากทีมงานการีน่า แน่นอนว่า ทุกคนพร้อมมาก ซ้อมบทกันมาเป็นอย่างที *{ซ้อมนั่งนิ่งๆให้ มก. พูดคนเดียว} *

วันนั้นแต่ละทีมมีโอกาสได้เล่น 3 รอบ รอบละ 30–35 นาที จะได้มีเวลานำเสนอแล้วเล่นกับทีมงาน สนุกมากๆ ไม่น่าเชื่อว่าทุกคนจะสามารถเข้าใจเกมสายฝนกันได้อย่างรวดเร็ว <span class="tag-en"><span class="tag-en">#ภูมิใจสุดๆ</span></span>

{% include aligner.html images="https://drive.google.com/uc?export=view&id=1IScUXL2zFkr4cM1jM1SMfnZpJ2Q8j3oZ" column=1 %}

และวันนั้นเป็นวันแรก ที่ทุกทีมได้เห็นเกมของกันและกัน ซึ่ง /me ได้โอกาสก็ไปเดินทั่วๆ ดูเกมของคนอื่น ทุกทีมทำออกมาได้น่าสนใจ น่าเสียดายที่ในวันนั้นได้ไปเล่นแค่เกมเดียว 

สิ่งหนึ่งที่ชอบมากๆ คือ หลายทีมตีความ ขอบเขตของ print & play ได้น่าสนใจ ไม่ว่าจะเป็นการเอาเหรียญมาเป็นองค์ประกอบในการเล่น หรือ การใช้คลิปหนีบกระดาษมาเป็นแท่นสำหรับวาง miniture

{% include aligner.html images="https://drive.google.com/uc?export=view&id=1JvvnqrHOCqwrQ9GBJNIG-d6rR6_tCBI6" column=1 %}

ตัวอย่างเกม A Field Day ในวัน Play test

# PlayGuide & Runthrough

พวกเราโชคดีมากที่ได้คุยกับกรรมการในหลายๆประเด็น, ได้ฟังความเห็นจากพี่ๆที่มาเทส ประกอบกับสัมนาเล็กๆจากกรรมการ ซึ่งได้แนวคิดหลายอย่างเพื่อมาเติมความสมบูรณ์ 

{% include aligner.html images="https://drive.google.com/uc?export=view&id=1TgdCgWvcMdNFAZF98b_1g43R1RWUaApF" column=1 %}

หลังจาก playtest ครั้งสุดท้าย กลับมาทบทวนกันอีกครั้งว่า อะไรคือสิ่งที่ต้องแก้ไขอีกบ้าง?

* ออกแบบหลังการ์ด
* เพิ่มความหลากหลาย ให้สามารถเล่นซ้ำได้
* ลดความแรงของบางแอดชั่น
* ฯลฯ

อีกส่วนหนึ่งที่ยังต้องเพิ่มเติมเร่งด่วน คือ คู่มือ 


<div class="blockquote"> ถึงจะเป็นเกมที่สนุก แต่ถ้าผู้เล่นไม่สามารถเข้าใจวิธีการเล่นได้ ก็ไม่มีใครสามารถเข้าถึงเกมได้ </div>

กลับมาประชุมกันอีกครั้ง ไอเดียนึงจากพีจัง คือ ถ้ากลัวคนอื่นไม่เข้าใจ ทำไมเราไม่ทำเป็นวิดีโอสอนไปซะเลย ผลที่ได้คือ คลิปสั้นๆ 15 นาที แต่ใช้เวลา 1 วันในการถ่าย 


<div class="video-container">
    <iframe class="video" src="https://www.youtube.com/embed/rqW7sAKZUHM" frameborder="0" scrolling="no" webkitAllowFullScreen mozallowfullscreen allowFullScreen></iframe>
</div>

ส่วนหนึ่งใน Runthrough ติดตามฉบับเต็มได้ จากช่องทางของการีน่า 

ในที่สุด ทุกอย่างก็เสร็จสมบูรณ์ ส่งทั้งหมดให้กรรมการ แล้วก็รอประกาศผลรางวัล

และสุดท้ายในวันที่ 19/01/2018 ที่ผ่านมา สิ่งที่พวกเราพยายามกันมาตลอด 3 เดือนก็สำเร็จอย่างสวยงาม กับรางวัลชนะเลิศอันดับที่ 1

{% include aligner.html images="https://drive.google.com/uc?export=view&id=1C3r30195QgvuLX274yg22RuLjY9olZWJ" column=1 %}

ขอขอบคุณการีน่าและมูลนิธิชัยพัฒนา ผู้ใหญ่ใจดีที่ทำให้มีการประกวดนี้
ขอบคุณพี่ๆจาก The Castle Board Games Cafe ที่ช่วยเล่น ช่วยคอมเม้น
ขอบคุณทีมพี่พงษ์ และเพื่อนๆ จากทีม Farm No.9
ขอบคุณเทพ, หยอย และเพื่อนๆ ทุกคน
และขอขอบคุณพี และ มก. เพื่อนร่วมทีมที่น่ารัก

{% include aligner.html images="https://drive.google.com/uc?export=view&id=119FgRwI5G73iOt8_Ad5qcczgoqh7d5Ag" column=1 %}

ไม่รู้ว่า ต่อไปจะมีโอกาสแบบนี้อีกรึปล่าว แต่นี้เป็นโอกาสครั้งแรกที่สนุกมากๆ จุดเริ่มต้นปีที่ดี ไว้เกมอัพเดตเสร็จสมบูรณ์แล้วจะมาอวดกันอีกที :)

ขอบคุณทุกคนที่อ่านมาถึงตรงนี้
ถ้ามีใครอยากออกแบบบอร์ดเกม หรือ อยากชวนไปเล่นบอร์ดเกมอะไร ติดต่อมาชวนได้เรยยยยยนะ :)

 — ทีมสายฟ้า เกมสายฝน
