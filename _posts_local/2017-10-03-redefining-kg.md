---
layout: post
title: Redefining the kilogram
tags: [Archive, Mathematics]
thumbnail: "assets/img/redefining-kg/MassStandards_005-1.jpg"
author: Pakawat Nakwijit
excerpt_separator: <!--more-->
color: rgb(247 214 56)

---

## TL;DR
รู้รึปล่าวว่า เท่าไรถึงเรียกว่า "1 kg"?

<!--more-->

{% include aligner.html images="redefining-kg/MassStandards_005-1.jpg" column=1 %}

หลายๆคนคงเคยไปเดินตลาด มันเป็นเรื่องง่ายๆที่มักจะเจอแม่ค้าตะโกนไปมาๆ พร้อมกับหยิบฟังทองที่เราเลือกไว้ไปชั่ง พร้อมกับยื่นมือบอกราคาอย่างรวดเร็ว โดยแทบจะไม่ได้มองหน้าปัดตาชั่ง

หน่วย kg เป็นหน่วยพื้นฐานสำคัญในวิชาวิทยาศาสตร์ และยังเป็นหน่วยที่เราใช้กันเป็นประจำในชีวิตประจำวัน แต่รู้รึปล่าวว่า เท่าไรถึงเรียกว่า **"1 kg"**

# What is 1 kg?

ถ้าพูดถึงหน่วยทางวิทยาศาสตร์แล้ว สิ่งแรกที่ต้องนึกถึงก็คือ SI หรือ International System of Units ซึ่งเป็นมาตรฐานกลางสำหรับหน่วยที่ใช้กันทางวิทยาศาตร์ ไม่ว่าจะเป็น N(นิวตัน), s(วินาที), J(จูล) และบลาๆ

ท่ามกลางหน่วยทั้งหมดทั้งมวล มีหน่วยที่เป็นพี่ใหญ่ทั้งหมด 7 ตัว ที่เรียกว่า "Base units" ประกอบไปด้วย metre(m), kilogram(kg), second(s), ampere(A), kelvin(K), mole(mol) และ candela(cd)

{% include aligner.html images="redefining-kg/SI_base_units.svg_.png" column=1 %}

ซึ่งแน่นอนว่า "kg" ก็เป็นพี่ใหญ่กับเขาด้วยเหมือนกัน

แต่สิ่งที่นักวิทยาศาสตร์ครุ่นคิดกันมานานหลายสิบปี คือ การนิยามหน่วยต่างๆเหล่านี้ยังไงให้ได้ผลลัพย์ที่แน่นอน ซึ่งแรกเริ่มเดิมทีแล้ว kg เริ่มต้นนิยามจาก **"น้ำหนักสุทธิของน้ำเปล่าบริสุทธิ์ที่มีปริมาตรเท่ากับ 1 ลูกบาศก์เมตร ที่จุดหลอมเหลว"** แต่ความเฟลของนิยามนี้เริ่มต้นขึ้นเมื่อพบว่า น้ำเปล่าบริสุทธิ์เป็นสิ่งที่ไม่เสถียร เพราะมันพร้อมที่จะปนเปื้อนได้ตลอดเวลา แถมยังเป็นเรื่องยากในการพกพา

ท้ายที่สุดแล้วในปี 1799 นิยามของ 1 kg ได้ถูกเปลี่ยนไปเป็น **แท่ง Platinum–Rridium** ที่ถูกเก็บรักษาไว้อย่างดีในสูญญากาศ ที่ประเทศฝรั่งเศษ

{% include aligner.html images="redefining-kg/inrim_ricerca_unit_massa_ok_400.jpg" column=1 %}

ซึ่งเราเรียกแท่งเหล็ก 1 kg นี้ว่า **"Kilogramme des Archives"** หรือ **International Prototype of the Kilogram(IPK)** และมีชื่อเล่นว่า "Big K"

โดยสาเหตุที่เลือก Platinum–Rridium เพราะคิดกันว่า มันเสถียรมากๆ ประกอบไปด้วยคุณสมบัติที่น่าสนใจหลายอย่าง เช่น

* Extreme resistance to oxidation
* Extremely high density
* Satisfactory electrical
* Thermal conductivities
* Low magnetic susceptibility

เรียกได้ว่า ไม่ว่าผ่านไปเป็นพันปี ก็ควรจะไม่มีการเปลี่ยนแปลง พร้อมกับสร้าง Sister copies อีกหลายสิบอันกระจายไปทั่วโลก (ประเทศไทยได้เบอร์ 80 มา 1 อันถ้วน)

# Stability of Big K

หลักจากสร้าง Big K เราก็ใช้เจ้าก้อนนี้นิยาม 1 kg มาเกือบ 90 ปี แต่อยู่ๆก็มีปัญหาเกิดขึ้น เนื่องจาก Big K และเหล่าๆพี่น้องมีการเปลี่ยนแปลง

กล่าวคือหลักจากที่นำเหล่า Sister copies มาวัดเทียบกับ Big K อีกครั้ง นักวิจัยพบว่า น้ำหนักมันไม่เหมือนเดิม มีบางชิ้นต่างจากเดิมถึง 6.6 µg หรือ ประมาณ 1 เม็ดข้าวสาร

{% include aligner.html images="redefining-kg/Prototype_mass_drifts.jpg" column=1 %}

แต่เราไม่มีทางรู้ได้เลยว่า ใครเป็นคนเปลี่ยนไป เพราะเราฝากการนิยาม 1 kg ไว้กับ Big K ดังนั้นอาจจะเป็นไปได้ว่า Big K มีมวลลดลง หรือ Sister copies อื่นๆมีการปนเปื้อน

นอกจากนี้ ความสำคัญของ 1 kg ไม่ใช่แค่หน่วยสำหรับน้ำหนักเพียงอย่างเดียว มันยังใช้ในการนิยามหน่วยอื่นๆด้วย เช่น N(นิวตัน) หน่วยสำหรับแรง, Pa(ปาสคาล) หน่วยสำหรับความดัน โดยทั้ง N และ Pa ก็ใช้ในการนิยามหน่วยอื่นๆอีกมากมาก นับตั้งแต่เรื่องพลังงาน, กระแสไฟฟ้า ไปจนถึง ความเข้มแสง ดังนั้น 6.6 µg ที่เปลี่ยนแปลงจึงกระทบเป็นวงกว้างในแง่ของการวัดปริมาณทางฟิสิกต์


<div class="blockquote"> Using this 19th-century technology for 21st-century physics is like trying to get to Mars on a rocket powered by a steam engine. It just isn't going to work.</div>

# Redefining kg

จริงๆแล้วแนวคิดการเปลี่ยนนิยามของหน่วย เริ่มต้นขึ้นมาตั้งแต่ปี 1960 หลังจากมีการพัฒนาเกี่ยวกับเครื่องมือสำหรับวัดอย่างรวดเร็ว โดยแนวคิดสำคัญ คือ เปลี่ยนจากการนิยามโดยใช้สิ่งของ(Artifact) ไปเป็นการนิยามจากค่าคงที่จากธรรมชาติ

โดย สร้างเครื่องมือ หรือทดลอง เพื่อวัดค่าคงที่ที่ต้องการให้แม่นยำ จากนั้นนิยามค่าคงที่นั้น เป็นค่าคงที่ที่ไม่เปลี่ยนแปลง แล้วนำมาคำนวนกลับเป็นหน่วย

ในปี 1983 เริ่มนำไปใช้ในการนิยาม ระยะทาง 1 เมตร ด้วยค่าความเร็วแสง โดยนิยามค่าความเร็วแสง c = 299,792,458 m/s (ค่าได้จากการทดลอง) แล้วกำหนดระยะ 1 m = ระยะที่แสงเดินทางได้ในเวลา 1/299,792,458 s

และในปี 2018 kg จะเป็นพี่ใหญ่ หน่วยสุดท้ายที่กำลังจะเปลี่ยนไปใช้นิยามจากค่าคงที่ เช่นเดียวกับ Base units หน่วยอื่นๆที่เปลี่ยนแปลงกันไปแล้ว โดยค่าคงที่ที่ใช้สำหรับการนิยาม kg คือ ค่าคงที่ของพลังซ์(h) ที่เราใช้กันในควอนตัม

# Why it took so long

ทำไมพึ่งมานิยามใหม่ตอนนี้? คำถามนี้เป็นคำถามแรกๆที่เกิดขึ้น ทำไมต้องใช้เวลาเกือบ 30 ปี เพื่อนิยามหน่วยใหม่? หลังจากอ่านตามเวปไซท์ต่างๆทำให้ /me พบว่า มันประกอบด้วยปัจจัยหลายประการ คือ

### The classical approach allows significantly great precision and reproducibility

ถ้าถามว่า จะรู้ได้ยังไงว่าของชิ้นนี้หนัก 1 kg แน่นอนว่า หลายๆคนก็ตอบคล้ายๆกันว่า เอาไปชั่งเทียบกับก้อนมาตรฐานสิ และวิธีคลาสสิกวิธีนี้ดันเป็นวิธีที่แม่นยำมากๆ จนกล่าวได้ว่า มันคงอยู่มาได้ 90 ปี โดยไม่ผิดพลาดอย่างมีนัยสำคัญ

ในปี 2010 [IAEA](https://en.wikipedia.org/wiki/International_Atomic_Energy_Agency) วัดน้ำหนักของน้ำเปล่าบริสุทธุ์ตามนิยามเดิมของ kg เทียบกับ Big K พบความคลาดเคลื่อนแค่ 25 ppm (25 ส่วนจากล้านส่วน) เท่านั้นเอง

ความแม่นยำนี้เลยทำให้นิยามใหม่ของ kg จำเป็นต้องมีความแม่นยำสูงไปด้วย โดยข้อเสนอของ [CCU(Consultative Committee for Units)](https://en.wikipedia.org/wiki/International_Committee_for_Weights_and_Measures#CCU) [ทีมดูแลเรื่องหน่วย] ได้กำหนดว่า ต้องมี 3 การทดลองที่สามารถคำนวนค่าคงที่ของพลังซ์ โดยมีความไม่แน่นอนน้อยกว่า 50 ppb (50 ส่วนจากล้านล้านส่วน) และ หนึ่งในนั้นจะต้องน้อยกว่า 20 ppb (20 ส่วนจากล้านล้านส่วน) <span class="tag-en"><span class="tag-en">#น้อยไปไหนคะ</span> <span class="tag-en">#น้อยกว่านี้ก็เงินในกระเป๋าแล้วละ</span></span>

### Planck's constant is too small to measure

อย่างที่รู้ๆกันว่า ค่าคงที่ของพลังซ์ = 6.6260... x 10^(−34) kg∙m^2/s ดูย้ำอีกครั้งว่ามัน คือ 10^(−34) น้ันหมายความว่า มันคือ 0. แล้วตามด้วย 0 อีก 33 ตัว หรือ 0.00000000000000000000000000000000066260 แน่นอนว่ามันจึงต้องการเครื่องมือที่แม่นยำมากๆด้วยเช่นกัน

### Really expensive cost

เพราะว่าในการคำนวนน้ำหนักที่ต้องการความแม่นยำสูงมากๆ จึงจำเป็นต้องเตรียมห้องเล็ปราคาหลายล้าน เพราะแค่เปลี่ยนสถาณที่ในการทำลอง หรือ มีเครื่องบินบินผ่าน อาจมีผลทำให้การทดลองเพี้ยนได้ง่ายๆ

### Not necessary for study in classical world

อย่างที่พูดไปแล้วว่าการชั่งธรรมดา สามารถให้ค่าแม่นยำถึงระดับความผิดพลาดในไม่กี่สิบชิ้นในหนึ่งล้านหน่วย ดังนั้นในอดีต มันจึงไม่มีความเป็นมากมายสำหรับการเปลี่ยนแปลง แต่เมื่อปัจจุบัน จุดที่เรากำลังก้าวไปสู่งานวิจัยระดับนาโน ไปจนถึงปรากฏการณ์ทางควอนตัม เราจึงพึ่งเริ่มมีความจำเป็นมากขึ้น

# New Measurement

และที่น่าตื่นเต้น คือ เร็วๆนี้ NIST แล๊ปวิจัยในอเมริกาประกาศความสำเร็จชิ้นสุดท้ายในการคำนวนค่าคงที่ของพลังซ์ ที่ความไม่แน่นอน 13 ppb หรือ พูดอีกอย่างว่า สามารถคำนวนค่าคงที่ของพลังซ์ได้ห่างไม่เกิน 0.0000013 % จากค่าจริง โดยวัดได้ h = 6.626069934x10 kg∙m^2/s

และเป็นการทดลองสุดท้ายจาก 3 การทดลอง ซึ่งประกอบไปด้วย 2 การคำนวนจาก Kibble Balance และ อีก 1 จาก Avogadro project


<div class="blockquote"> "There needed to be three experiments with uncertainties below 50 parts per billion, and one below 20 parts per billion, But we have three below 20 parts per billion." -- Stephan Schlamminger</div>

## Kibble Balance

{% include aligner.html images="redefining-kg/watt-balance_2.jpg" column=1 %}

Kibble Balance หรือ Watt balance คือ การวัดน้ำหนักโดยใช้แรงแม่เหล็กไฟฟ้า โดยมีหลักการทำงานแบ่งเป็น 2 โหมด คือ

Weighting Mode : เริ่มต้นโดยการวาง Big K ลงบนด้านหนึ่งแล้วสร้างแรงทางไฟฟ้าอีกด้าน(โดยใช้แรงจากขดลวดที่มีกระแสไฟฟ้าผ่านสนามแม่เหล็ก)ให้มีความสมดุลกัน จะได้ว่า

$$ W = mg = BLI = F_B $$

และ Velocity Mode : หยิบ Big K ออกแล้วนำขดลวดที่อยู่อีกด้านแกว่งภายใต้สนามแม่เหล็ก จะทำให้เกิดศักย์ไฟฟ้า

$$ V = BLv $$

เมื่อนำสมการทั้ง 2 มาหารกันจะได้ว่า

$$ m = \frac{VI}{gv} = \frac{V^2}{gvR} $$

{% include aligner.html images="redefining-kg/dY46a.png" column=1 %}

ท้ายที่สุด คือวัดค่าทั้งหมดอย่างแม่นยำ โดย

V หรือศักย์ไฟฟ้า สามารถคำนวนได้จากปรากฏการณ์ทางฟิสิกส์ Josephson effect

R หรือความต้านทานไฟฟ้า สามารถคำนวนได้จาก Quantum-Hall effect

g และ v สามารถวัดได้โดยตรงจากเครื่องมือแสงเลเซอร์วัดความเร็ว/ความเร่ง

## Avogadro project

{% include aligner.html images="redefining-kg/einheiten_kilo014.jpg" column=1 %}

อีกหนึ่งการทดลอง แต่คราวนี้มาจากความสัมพันธ์ง่ายๆ อย่าง

$$ \rho = \frac{m}{V} $$

หรือ ความหนาแน่นอย่างที่เราๆรู้กันอยู่แล้ว Avogadro project เป็นโปรเจคเพื่อหาค่า $$ N_A $$ หรือ ค่าคงที่ของอโวกาโด้ ค่าสำคัญในการคำนวนหาจำนวนอะตอมต่อปริมาตร

Avogadro project คำนวน m โดยสร้างทรงกลมของซิลิกอนที่กลมที่สุดในโลก โดยถ้าลูกทรงกลมนี้มีขนาดเท่ากับโลกแล้ว ภูเขาที่สูงที่สุดบนทรงกลมนี้จะสูงเพียงแค่ 5 เมตรเท่านั้น ซึ่งสามารถตรวจสอบได้โดยการใช้เลเซอร์ ศึกษาพื้นผิวโดยรอบ

นอกจากความกลมแล้ว คุณสมบัติสำคัญที่ใช้สำหรับการคำนวน คือ ความบริสุทธิ์ เพื่อทำให้สามารถคำนวนโครงสร้างภายในได้อย่างแม่นยำ โดยจำเป็นต้องมีความบริสุทธิ์ถึง 99.9995%

โดยใช้สมการ

$$ m = \frac{M}{N_A}\cdot\frac{nV}{V_0} $$

จากเครื่องมือวัดระยะทาง และน้ำหนัก(วัดแบบตาชั่ง) สามารถหาค่า m และ V ได้อย่างแม่นยำ

จาก x-ray crystallography สามารถสร้างภาพโครงสร้างภายในทรงกลมได้อย่างแม่นยำ นำไปสู่การคำนวน M (น้ำหนักเมื่อมีสสาร 1 mol) และ $$ V_0 $$ ปริมาตรใน 1 unit cell ซึ่งประกอบไปด้วย n อะตอ 

จากทั้งหมดนี้ เราสามารถคำนวนค่าคงที่ของอโวกาโด้ $$ N_A $$ ได้อย่างแม่นย 

แต่ที่น่าสนใน คือ x-ray crystallography ยังให้ค่า $$ \frac{h}{M(Si-28)} $$ ซึ่งสามารถนำไปคำนวนเพื่อหาค่าคงที่ของพลังซ์ได้ และสามารถนำไปใช้คำนวน $$ M(X) $$ ของสสาร X ใดๆ จาก Recoil shift in atomic spectroscopy ได้อีกด้วย

ปล. ส่วนนี้ไม่ค่อยเข้าใจแฮะ เพราะว่าไม่ค่อยรู้จักศัพย์แสงด้านนี้

## More detail


<div class="video-container">
    <iframe class="video" src="https://www.youtube.com/embed/Oo0jm1PPRuo" frameborder="0" scrolling="no" webkitAllowFullScreen mozallowfullscreen allowFullScreen></iframe>
</div>


<div class="video-container">
    <iframe class="video" src="https://www.youtube.com/embed/ZMByI4s-D-Y" frameborder="0" scrolling="no" webkitAllowFullScreen mozallowfullscreen allowFullScreen></iframe>
</div>

# Conclusion

ความน่าสนใจ คือ 1 kg นี้จะเป็นนิยามที่ลงตัวจากทั้ง 2 ฟากของวิชาวิทยาศาสตร์ ฝั่งหนึ่งเป็นการทดลองทางฟิสิกต์ และอีกฝั่งเป็นการคำนวนทางเคมี

การทดลองทั้ง 2 จะเป็นข้อมูลที่ตรวจสอบกันและกัน พร้อมๆกับมอบความมั่นใจในการทดลองในอนาคตให้กับนักวิทยาศาสตร์ แล้วหยิบ Big K ใส่ลิ้นชัก ไปกับประวัติศาสตร์ทางวิทยาศาสตร์

# Thank to

[Why do we still not have an exact (constants-based) definition for a kilogram?](https://physics.stackexchange.com/questions/32120/why-do-we-still-not-have-an-exact-constants-based-definition-for-a-kilogram)

[What are the proposed realizations in the New SI for the kilogram, ampere, kelvin and mole?](https://physics.stackexchange.com/questions/147433/what-are-the-proposed-realizations-in-the-new-si-for-the-kilogram-ampere-kelvi)

[Kilogram to be redefined as scientists 'revolutionise' measurement of mass](http://www.independent.co.uk/news/science/science-kilogram-redefined-mass-measurement-revolutionised-john-pratt-nist-national-institute-a7826296.html)

[New Measurement Will Help Redefine International Unit of Mass](https://www.nist.gov/news-events/news/2017/06/new-measurement-will-help-redefine-international-unit-mass)