---
layout: post
title: บันทึกเดินทาง ตะลุยกำแพงเมืองจีน ตอนที่ 2
tags: [Archive, Notes On A Journey]
thumbnail: "assets/img/great-wall/gw.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

ต่อจาก <a href="https://chameleontk.github.io/great-wall">EP.1</a> เพราะ การเดินทางไปจีนครั้งนี้ เจออะไรๆให้เล่าเยอะมาก 
<!--more-->

{% include aligner.html images="great-wall/gw.jpg" column=1 %}

ช่วงอาทิตย์ที่ผ่านมาวุ่นวายมาก กว่าจะกลับมาเขียนได้ สงสัยจะลางานยาวไป LOL

กลับมาต่อหลังจากเดินอย่างทรหดในวันที่ 1

ก่อนจะข้ามไปวันที่ 2 เรื่องที่อดเล่าไม่ได้ คือ โรงแรม Holiday Inn เป็นแค่โรงแรม 4 ดาว แต่เจ๋งสุดๆ แบบมีทุกอย่างที่ต้องการ รองเท้าใส่ในห้อง รองเท้าใช้แล้วทิ้ง แปรงสีฟัน ยาสีฟัน สบู่ก้อน สบู่เหลว โลชั่น ซองชา กาแฟ กาต้มน้ำ เครื่องเป่าผม ฮีทเตอร์ ไม้แขวนเสื้อ หรือแม้กระทั้ง ถุงยาง

แต่ขาดอย่างเดียว คือ ปลั๊กสามขาแบบที่ฉันต้องการ ToT

ที่จีน ปลั๊ก 2 ขา จะใช้เป็นหัวกลม ส่วน 3 ขาจะเป็นหัวแบน เป็นอันว่าจบข่าว ชาร์ตแม๊คบุ๊คที่หิ้วมาไม่ได้ ถ้าใครจะมาอีกต้องเช็คให้ดีๆ

{% include aligner.html images="great-wall/1382485371.jpg" column=1 %}

## มาเริ่มวันที่ 2 กับ พระราชวังฤดูร้อน แต่ ดันไปช่วงปลายฤดูหนาว เอ๋ ยังไง?

ตามชื่อนั้นแหละ พระราชวังนี้เป็นพระราชวังสำหรับตากอากาศในช่วงฤดูร้อน พื้นที่เยอะสัสๆ แต่เป็นพื้นที่ทะเลสาบไปแล้ว 75% เหลือพระราชวังกระจ๋อยนึง <span class="tag-en">#แต่ก็กว้างอยู่ดี</span> นอกจากเป็นพระราชวังพักร้อนแล้ว ตามประวัติศาสตร์ ก็บอกว่า ที่นี้เป็นที่ประทับของซูสีไทเฮาด้วย

{% include aligner.html images="great-wall/IMG_20160226_101702.jpg" column=1 %}

นอกจากประวัติศาสตร์แล้ว ที่นี้มีระเบียงทางเดินรอบทะเลสาบที่สวยและยาวที่สุดในโลกด้วย เดินไปก็ลมพัดไป ~

{% include aligner.html images="great-wall/IMG_20160226_102240.jpg" column=1 %}

อันนี้เป็นวิวยอดนิยมของที่นี้

{% include aligner.html images="great-wall/IMG_20160226_104106.jpg" column=1 %}
//ที่เห็นยิ้มๆแบบนี้ ใส่เสื้อ 4 ชั้นนะฮะ ขนาดใส่ขนาดนี้ก็ยังหนาว พี่ไกค์บอกว่า ถ้าเป็นช่วงหนาวจัดๆ ที่ทะเลสาบด้านหลังจะเป็นน้ำแข็งเลย แต่แค่นี้ก็ทรมาณละ ยอม

บรรยากาศภายในพระราชวัง จะมีต้นไม้เยอะๆ ร่มรื่นมาก ต้นไม้ส่วนใหญ่มีอายุ 100+ บางต้นอายุ 500+ ก็มีเหมือนกัน พี่ไกค์บอกว่า ทางการจีนดูแลต้นไม้พวกนี้อย่างดี มีจ้างเอกชนมาดูแลด้วย บางต้นต้องทำแก้วมาครอบในช่วงฤดูหนาวเพื่อไม่ให้มันหนาวตาย Orz

{% include aligner.html images="great-wall/IMG_20160226_093904.jpg,great-wall/IMG_20160226_093918.jpg,great-wall/IMG_20160226_095240.jpg" column=2 %}
 
### จุดพีคในช่วงเดินดูพระราชวังนี้ ก็คือ พ่อกรูหายตัวไปจ้าาาาา~

เกือบจะกลับบ้านไม่ครบ 4 คนซะแล้ว ตามหากันให้วุ่นวาย ยังดีที่มีพี่ไกค์มืออาชีพ รับมือสถาณการณ์ได้ ไม่ปล่อยแต่ละคนวุ่นวาย รวมกลุ่มๆ ความจริง คือ หาจนท้อ ปลง แล้วกำลังเดินกลับไปนั่งที่รถ ก็เลยเจอ รออยู่ที่ประตูทางออก เพราะพี่ไกค์บอกว่า จะกลับทางเดิม พ่อก็เลยมารอตรงนี้ เล่นเอาทุกคนตกใจกันไปหมด

หลังจากนั้นก็เดินทางต่อไปที่ วัดลามะยงเหอกง

{% include aligner.html images="great-wall/IMG_20160226_154011_HDR.jpg" column=1 %}

แน่นอนว่า ภายในวัดก็ต้องมีพระพุทธรูป (เจอพระพุทธรูปจากวัดธรรมกายด้วย omg ) แต่ที่เด็ด คือ พระประธานองค์ด้านในสุด เป็น พระพุทธรูปไม้สูง 23 m ที่เกาะสลักจากไม้จันทร์ต้นเดียว! ย้ำ ทั้งองค์แกะจากไม้เพียงต้นเดียว //ไปเอาไม้ใหญ่ขนาดนี้มาจากไหนห๊ะ เป็นพระพุทธรูปที่เปี่ยมด้วยศรัทธาจริงๆ

{% include aligner.html images="great-wall/12776714_946663565381170_1976294691_o.jpg" column=1 %}

ต่อไปก็ ไปเยี่ยมสนามกีฬารังนกยักษ์ สร้างต้อนรับโอลิมปิก2008 ที่ฮา คือ พอไปถึงที่สนามกีฬา ย่าสะกิดๆแล้วทักว่า ไหนอะๆ ไม่เห็นมีนกสักตัว แล้วมันจะทำรังด้วยอะไรหนิ ไม่เห็นมีกิ่งไม้อะไรเลย <span class="tag-en">#โอ๊ยยยยยย</span> ฉันฮามาก

ก็เลยต้องลงโทษด้วยการถ่ายรูปกับสนามกีฬาซะหน่อย โทษฐานที่ทำให้คนแก่เข้าใจผิด 555

{% include aligner.html images="great-wall/IMG_20160226_170443_HDR.jpg" column=1 %}

สุดท้ายของวันนี้ ก็คือ ปาร์ตี้เป็ดปักกิ่ง มื้อที่รอมานาน

{% include aligner.html images="great-wall/IMG_20160226_180040_HDR.jpg" column=1 %}

แอบเสียใจนิดนึง ที่มันมาเป็นชิ้นๆ ดูไม่อลังการเลย แต่กินกันด้วยความเร็วแสงมาก ถือเป็นมื้อที่กินกันเร็วที่สุดตั้งแต่ที่มาจีน อร่อยสัส!

## มาถึงวันที่ 3 เดินทางไปกำแพงเมืองจีน

แต่ก่อนที่จะไปปีนกำแพงเมืองจีน ทัวร์ก็พาแวะขายของนิสนึง คือ ทัวร์ที่มาจีนทุกทัวร์ จะโดนกำหนดให้พาลูกทัวร์ไปซื้อของ 6 อย่าง คือ บัวหิมะ, หยก, ชา, นวดฝ่าเท้า, ไข่มุก และ ผ้าไหม แถมกำหนดด้วยนะว่า จะต้องอยู่อย่างน้อย 45 นาที เพื่อเป็นการลดราคาทัวร์ ซึ่งโคตรจะเสียเวลา แต่ก็ต้องจำยอม ของแต่ละอย่างก็กระจายไปในแต่ละวันๆ ความเจ๋งคือเมื่อเข้าไปในร้าน จะมีคนขายมาบรรยายสรรพคุณให้ฟัง ซึ่งทุกคนพูดไทยได้ชัดมาก ก๊อด! แต่ก็ไม่บังคับซื้อ แต่ถ้าไม่มีใครซื้อ ก็จะไม่ให้ออกไป (มั่วๆๆ แต่ไม่แน่เหมือนกัน)

ความพีคอย่างแรก คือ **เทคนิคการขาย** นอกจากจะพูดไทยได้แล้ว ยังมีศัพย์เกร๋ๆ อย่าง "โปรแรงๆ", "คนไทยทุกคนก็เหมือนพี่น้องกับผม ไม่ซื้อก็ไม่เป็นไร พี่น้องกันๆ", "เพิ่มอีก 100 เดียว เอาไปเลยอีก 2 ชุด" โอ๊ยยย คือ แค่ซื้อแล้วใช่ว่าจะหลุดพ้นจากการขายเหล่านี้ "พี่ๆไม่ซื้ออีกเหรอ หนูให้โปรสำหรับพี่เฉพาะเลยนะ อีก 100 เดียวเอง" <span class="tag-en">#เอากระเป๋าตังค์กูไปเลยเหอะ</span>

{% include aligner.html images="great-wall/IMG_20160226_114431.jpg" column=1 %}

ความพีคอีกอย่าง คือ **ราคา** "โปรแรงๆวันนี้ หนูให้เลยซื้อ 3 ชิ้น แถมอีก 3 ชิ้น ในราคาแค่ 10,000 yuan (50,000 บาท) เอง" คือ กูอยากจะสะกิดเมิงว่า ที่กูมาทัวร์เนี๊ยะ กูจ่ายแค่คนละ 20,000 บาท เองนะ กูไปแล้วมาอีกรอบยังถูกกว่าราคาโปรของเมิงอีกนะ พกเงินมาเป็นแสนถึงจะพอจ่ายซื้อของของพวกเอ็ง

เอาเป็นว่า เราจะไม่พูดถึงมันละกัน~

ในที่สุดก็ถึง เป้าหมายที่สำคัญที่สุดในทริปนี้ เดินกำแพงเมืองจีน กำแพงที่ยาวที่สุดที่มนุษย์สร้าง [6000+ km]

คือภาพที่เห็นมันทั้งสูง ทั้งใหญ่ ทั้งยาว แฮ่ๆๆๆ <span class="tag-en">#ผิด</span>

{% include aligner.html images="great-wall/IMG_20160227_142212_HDR.jpg" column=1 %}

แต่เพราะว่ากำแพงเมืองจีนเป็นกำแพงที่ใช้เวลาสร้างนานมาก แต่ละยุค แต่ละพื้นที่ก็จะใช้วัสดุต่างกัน กำแพงในหลายๆพื้นที่ก็เก่าจนพังไปแล้วบ้าง บ้างก็โดนชาวบ้านที่ไม่รู้อิโหน่อิเหน่ เอาอิฐไปทำบ้านแล้วบ้าง <span class="tag-en">#เอ็งเอาอิฐที่เป็นสมบัติของชาติไปสร้างบ้าน</span> <span class="tag-en">#โหดเหี้ยมมาก</span> ส่วนที่เราเที่ยวกันเยอะๆ มักจะเป็นส่วนที่ถูกสร้างในช่วงหมิง เพราะสร้างจากก้อนหิน คงทน แต่ยังไงๆ ส่วนใหญ่ก็โดนทางการจีนบูรณะไปแล้ว บูรณะซะ ยังกะของใหม่ ไม่ขลังเท่าไร เสียใจ

ถ้ามีโอกาส อยากไปช่วงที่เป็นกำแพงเก่า ไม่ได้บูรณะดูบ้าง คงได้ฟีลที่เจ๋งไปอีกแบบ

{% include aligner.html images="great-wall/4946173_great-wall-of-china-being-destroyed-brick_tfd667d51.jpg,great-wall/K11530557-16.jpg,great-wall/wall.jpg" column=2 %} 

แต่ยังไงๆ แค่ได้เห็นแบบนี้ก็เจ๋งแล้ว นอกจากยาวสุดๆแล้ว อีกความโหดของกำแพงเมืองจีน ก็คือ มันสร้างบนสันเขาสูง การจะเดินไปแต่ละป้อม ต้องขึ้นบรรได โคตรเหนื่อย ย้ำ โคตรเหนื่อย คือ เดินถึงป้อมที่ 2 ก็รู้ตัวเองเลยว่า ต้องหาเวลาออกกำลังกายแล้วนะ

แต่บรรยากาศบนกำแพง เจ๋งมาก คุ้มค่า แต่ไม่มีปัญหาถ่ายรูป ให้ดูอลัง <span class="tag-en">#มาถ่ายให้กรูที</span>

สิ่งที่กูคาดการว่าจะถ่าย

{% include aligner.html images="great-wall/gw.jpg" column=1 %}
//หามาจากเน็ต แนบลิงค์ [link](http://www.businessinsider.co.id/tourist-sites-that-are-disappearing-2015-8)

สิ่งที่กูถ่ายได้

{% include aligner.html images="great-wall/IMG_20160227_142212_HDR.jpg,great-wall/IMG_20160227_143557_HDR.jpg,great-wall/IMG_20160227_151953_HDR.jpg,great-wall/IMG_20160227_143151_HDR.jpg" column=2 %}

โอ๊ยยยยยย ปลง ฝึกกันต่อไป

ภารกิจต่อไป คือ SNOW WORLD ลานเล่นสกี แต่ ช่วงที่ไป อากาศไม่หนาว(5 C เมิงบอกว่าไม่หนาว) ทำให้น้ำแข็งละลาย คงสภาพยาก ก็เลยได้แต่มอง กับลานสกีชุ่มน้ำ

{% include aligner.html images="great-wall/IMG_20160227_162401_HDR.jpg" column=1 %}

เพราะเวลาเหลือ สุดท้ายของวันที่ 3 ไกค์ก็เลยเพิ่มรายการพิเศษให้ พาไปช้อปปิ่งย่าน THE PLACE ห้างที่มีจอ LCD ขนาดยักษ์ 6,000 ตารางเมตร ดูภาพประกอบเอาเองละกัน

{% include aligner.html images="great-wall/IMG_20160227_181700_HDR.jpg" column=1 %}

{% include aligner.html images="great-wall/IMG_20160227_181708_HDR.jpg" column=1 %}

แต่จริงๆแล้วก็ แค่ห้าง ไม่ต่างกับพารากอนซักเท่าไร แค่พารากอน ก็ยังไม่เคยเดินทั่วเลย แล้วปิดท้ายของวันด้วย บุพเฟ่นานาชาติ โกลเด้นจากัวร์ โดยส่วนตัวไม่ชอบเท่าไร เพราะไม่ชอบสไตย์อาหารจีน เก็บไปกินโออิชิแกรนด์ยังอร่อยกว่าอีก

{% include aligner.html images="great-wall/dsc02917.jpg" column=1 %}

กำแพงเมืองจีนวันนี้ทำเอาเหนื่อยมาก ถึงมากที่สุด (+เมาไวน์ จากโกลเด้นจากัวร์) กลับที่พัก นอนเลยจ้า

## วันที่ 4 วันสุดท้ายในปักกิ่ง

ทริปนี้โชคดีมากๆ เพราะ ปักกิ่งต้อนรับวันสุดท้าย ด้วยหิมะปรอยๆมานิดๆ (ช่วงตอนกลางคืน) ทำเอาตอนเช้ามีซากหิมะเหลืออยู่ เหล่าสมาชิกทัวร์แต่ก็คนก็เลยดีใจกันมาก ถ่ายรูปกันรัวๆ

{% include aligner.html images="great-wall/12790166_946663488714511_934986116_o.jpg" column=1 %}

แต่ภารกิจของวันนี้ คือ การช๊อปปิ้ง ที่ที่ไปคือ Silk Market (คนไทยเรียกว่า ตลาดรัชเซีย) แหล่งขายของก๊อปเกรด A ซึ่งก็ไม่ต่างกับประตูน้ำแถวบ้านเรา แต่ความโฉดของที่นี้คือ ราคา

{% include aligner.html images="great-wall/IMG_20160228_130034_HDR.jpg" column=1 %}

ในบริเวณตึก ถ้าสังเกตดีๆ จะมีป้าย "Price as mark, No bargain please" ราคาตามป้าย กรุณาอย่าต่อราคา

{% include aligner.html images="great-wall/IMG_20160228_134750_HDR.jpg" column=1 %}

ไม่เข้าใจว่าเขาต้องการอะไร เพราะ เอ็งตั้งราคาเริ่มต้นของที่นี้ แพงมาก รองเท้าก๊อปยี่ห้อง adidass ราคา 5,000 บาท <span class="tag-en">#เมิงลืมไปรึปล่าวว่าเมิงเป็นของก๊อป</span> แต่สามารถต่อรองราคาให้เหลือแค่ 1,000-2,000 บาท ได้ แล้วแต่ความชำนาญในการต่อรอง <span class="tag-en">#ฝึกสกิลต่อรองราคาแบบเร่งรัด</span> โอ๊ยยย เป็นการเดินตลาดที่กูต้องซื้อไปแสดงละครไป ถ้าแสดงตัวว่าอยากได้มาก มันก็ไม่ยอมลดราคาให้ ถ้าถูกๆผ้ามันบ่อยๆ มันก็จะตีมือแล้วให้เมิงเสนอราคา "Hey, What price?"

แต่ถ้าใครกลัวว่า พูดภาษาอังกฤษไม่ค่อยคล่อง ไม่ต้องกลัว ที่นี้เราสื่อสารกันด้วยเครื่องคิดเลข <span class="tag-en">#อัจฉริยะสัส</span>

{% include aligner.html images="great-wall/xin_02208051619287341978027.jpg" column=1 %}

ก่อนกลับ ก็มากินสุกี้มองโกล เป็นมื้อสุดท้ายของทริปนี้

{% include aligner.html images="great-wall/IMG_20160228_112950_HDR.jpg" column=1 %}
//สุกี้หม้อนี้ เค้าเสริฟน้ำจิ้มเป็นซอสดำๆ รสเหมือนแม๊กกี้ โอ๊ยยย มันเข้ากันยังไง? แต่โชคดีที่พี่ไกค์เอาน้ำจิ้มสุกี้มาเผื่อแล้ว อิ่มกันเป็นมื้อสุดท้าย

หลักจากนั้นก็ขึ้นรถมุ่งหน้าไปที่สนามบิน ในที่สุดก็ต้องจากลา บ๊ายบายปักกิ่ง

ขอบคุณคุณหมิว(เอเจนต์ทัวร์)ที่ติดต่อประสานงาน

ขอบคุณคุณไกค์ทั้ง 2 คน(คุณมิ้งค์+มิ้นค์)ที่ดูแลความสะดวกตลอดทริป

ขอบคุณผู้ร่วมชะตากรรมไปด้วยกันในทริป ย่าชอบพูดบ่อยๆว่า "มันก็แปลกดีนะ ที่คนจากแต่ละส่วนของประเทศมาพบกันแล้วไปเที่ยวร่วมกันได้"

ขอบคุณประเทศจีนที่มีอะไรดีๆให้ไปเที่ยว

และก็ขอบคุณครอบครัวทุกๆคนที่สร้างให้ #me เป็น #me อย่างทุกวันนี้

เย้ๆ ผ่านไปอีกหนึ่งทริป หวังว่าจะมีครั้งต่อๆไปอีก~

{% include aligner.html images="great-wall/12806173_946712365376290_8902868384255467067_n.jpg" column=1 %}

## ปล.

เรื่องแรก คือ ตม.จีน ตรวจเข้มมาก เตือนว่า Power Bank สามารถพกได้คนละไม่เกิน 1 ชิ้น และเรื่องอาหารต่างๆ ถ้าไม่จำเป็นอย่าพยายามหิ้วขึ้นเครื่อง เดี๋ยวโดนริบ

อีกเรื่องที่ใครๆก็คงอยากจะถาม คือ ห้องน้ำ

ตั้งแต่ที่เที่ยวมา ก็ไม่ได้แย่ซักเท่าไร พี่ไกค์บอกว่า ที่นี้พัฒนาห้องน้ำให้เป็นสากลแล้ว โดยเฉพาะในส่วนที่เป็นแหล่งท่องเที่ยว แต่ในส่วนที่เป็นแหล่งที่อยู่อาศัย อาจจะเจอสภาพแปลกๆบ้าง ยังไงๆ อยู่ไปนานๆ ก็คงชิน คนจีนส่วนใหญ่ไม่แคร์เรื่องสภาพโป๊ๆ สักเท่าไร โดยเฉพาะตอนเข้าห้องน้ำ คนจีนส่วนใหญ่ยังติดนิสัยไม่ยอมล๊อคห้องน้ำ ห้องน้ำก็เลยต้องเปิดช่องไว้ ให้คนอื่นรู้ว่า ข้างในมีคนอยู่ ง่ายดี <span class="tag-en">#แต่สำหรับฉันมันไม่ง่ายแบบนั้นซิ</span>

บางที่ติดป้ายห้องน้ำติดดาวด้วยนะ

{% include aligner.html images="great-wall/IMG_20160225_112017.jpg" column=1 %}

แต่ถึงจะไม่ได้สกปรกมาก แต่ห้องน้ำที่จีน ยังเหม็น พี่ไกค์บอกว่า ก็คนมันเยอะ ทำความสะอาดไม่ทัน เรื่องนี้ก็ทนๆกันไป
