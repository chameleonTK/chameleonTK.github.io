---
layout: post
title: "Cat Coat Pattern : Ep6. Colorpoint Cat "
tags: [Archive, Cat Story]
thumbnail: "assets/feats/cat-coat-pattern/cat-882049_1280-1.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR

ถึงเวลาของแมวลายต่อไป ซึ่งเป็นลายที่โดดเด่น และเป็นเอกลักษณ์แถมยังมีต้นกำเนิดอยู่ในประเทศไทยอีกด้วย ลายที่กำลังพูดถึงนี้ก็ คือ แมวลายแต้ม (ชื่อนี้แต่งขึ้นมาเอง เพราะไม่ทราบว่าภาษาไทยใช้คำว่าอะไร) หรือ Colorpoint cat นั้นเอง

<!--more-->

{% include aligner.html images="https://drive.google.com/uc?export=view&id=1aHqtHq-vcKIes7Zq105hJ1gNqxzU_att" column=1 %}

กลับมาปั่น 3 ตอนสุดท้ายในซีรีย์ Cat Coat Pattern อีกครั้ง หลังจากหยุดไปนานกว่าทุกๆที จะโทษงานก็คงไม่เหมาะเท่าไร ต้องโทษความขี้เกียจส่วนตัวหนิแหละ //กราบขออภัย

สำหรับตอนก่อนๆ สามารถกดเข้าไปดูได้ตามลิงค์ด้านล่างนะฮ๊าฟ
* [EP.1 Tabby cat](http://wp.curve.in.th/tabby)
* [EP.2 Solid cat](http://wp.curve.in.th/solid)
* [EP.3 Bicolor cat](http://wp.curve.in.th/bicolor)
* [EP.4 Tortoiseshell & Calico cat](http://wp.curve.in.th/tortoiseshell)
* [Ep.5 White cat](http://wp.curve.in.th/white-cat)

สำหรับคราวนี้ ถึงเวลาของแมวลายต่อไป ซึ่งเป็นลายที่โดดเด่น และเป็นเอกลักษณ์แถมยังมีต้นกำเนิดอยู่ในประเทศไทยอีกด้วย ซึ่งลายที่กำลังพูดถึงนี้ก็ คือ แมวลายแต้ม (ชื่อนี้แต่งขึ้นมาเอง เพราะไม่ทราบว่าภาษาไทยใช้คำว่าอะไร) หรือ อ้างอิงจากภาษาอังกฤษ ก็คือ Colorpoint

# Colorpoint

Colorpoint cat นั้นมีต้นกำเนิดมาจากแมวพันธุ์วิเชียรมาศของไทยหนิเอง โดยเกิดจากการกลายพันธุ์ของยีนส์สีเผือก(albinism) ในแมว แทนที่เราจะได้แมวที่มีสีขาวทั้งตัว กลับกลายเป็นแมวที่มีแต้มเข้มในจุดต่างๆของร่างกายเพราะมันไม่เผือกอย่างสมบูรณ์

โดยการกลายพันธุ์นี้ของยีนต์นี้ ทำให้เอนไซน์ที่ชื่อว่า tyrosinase ซึ่งทำหน้าที่ในการผลิตเม็ดสีทำงานผิดพลาดในจุดที่มีอุณหภูมิต่ำๆ ซึ่งมีผลทำให้ร่างกายสามารถผลิต melanin หรือ เม็ดสีตามจุดนั้นได้ จึงกลายเป็นแต้มๆสีๆที่เป็นเอกลักษณ์

และด้วยเหตุผลเดียวกันนี้ เราจะพบว่า แมวสีแต้มที่อยู่ในเมืองที่หนาวๆจะมีสีตามตัวเข้มกว่าแมวที่อยู่ตามเมืองร้อน ซึ่งนอกจากนี้แล้ว หากแมวสีแต้มเหล่านี้มีอาการป่วย หรือ โดนโกนขน อาจจะมีผลทำให้สีเปลี่ยนได้เลยทีเดียว //หนิมันแมวหรือกิ๊งก่าเนี๊ยะ

### Colorpoint cat in winter

{% include aligner.html images="https://drive.google.com/uc?export=view&id=14B1mVBfu_2JeVH_0iXy-k-D1DVUN1ycr" column=1 %}

### Colorpoint cat in summer

{% include aligner.html images="https://drive.google.com/uc?export=view&id=18vQPHC4f1Yg2-Dy_JOAOxldZVO1Zj_pH" column=1 %}

นอกจากนี้แล้ว เจ้าแมวแต้มนี้เหล่านี้มักจะมีสีขาวทั้งตัวในช่วงแรก จึงค่อนข้างยากในการแยกแยะว่าตัวไหนเป็นสีขาวล้วน หรือ แต้มๆ และจะค่อยๆเริ่มมีสีเข้มขึ้นเรื่อยๆ เมื่อโต โดยมักจะเข้มขึ้นไปเรื่อยจนแก่เลยทีเดียว So amazing cat~

{% include aligner.html images="https://drive.google.com/uc?export=view&id=1pE9ypiPCWDzq8FXxbKG2HPbZjmIolpfz" column=1 %}

ลักษณะสำคัญของแมวลายแต้ม ก็คือแต้มสีเข้มตามจุดต่างๆหนิแหละ ซึ่งประกอบไปด้วย 9 จุดสำคัญ คือ แต้มที่จมูกครอบไปถึงปากเป็นหนึ่งแห่ง กับขาทั้งสี่ หูสอง หางหนึ่ง และที่อวัยวะเพศอีกหนึ่ง รวมเป็น 9 แต้ม แต่อย่าลืมว่า แมวลายแต้ม Colorpoint นี้ไม่ใช่แมวเก้าแต้มตามบันทึกแมวมงคลในสมุดข่อยนะ [อ่านใน ปล. ที่อยู่ด้านล่างสุดของบทความนี้ได้เลย](http://wp.curve.in.th/colorpoint-cat#)

{% include aligner.html images="https://drive.google.com/uc?export=view&id=1-bsKMVVkBDIIU_eF7ZJLMrmzPnlveCGa" column=1 %}

หลังจากอธิบายไปในข้างต้นแล้วว่า ก็คงได้ข้อสรุปสำคัญเหมือนๆกัน "แมวลาย colorpoint นี้ก็คือ แมวเผือกฉบับไม่สมบูรณ์ดีๆนี้เอง" ซึ่งจุดแต้มที่มีสีเข้มเหล่านี้ ไม่จำเป็นต้องมีสีดำ หรือ สีน้ำตาล (seal color) เสมอไป อาจพบ colorpoint ที่มีจุดแต้มเป็น สีส้ม(flame) สีเทา(blue) หรือ กระทั้งสีดอกบัว(lilac) ก็ได้เหมือนกัน ขึ้นกับยีนส์สีดังเดิมของมัน

{% include aligner.html images="https://drive.google.com/uc?export=view&id=1R4_VCJu239iThQ7ML9YCISNzWybkb1yr" column=1 %}

สำหรับยีนส์เผือกฉบับสมบูรณ์ ยีนส์ c/c ที่เคยพูดถึงไปแล้วใน [Ep.5](http://wp.curve.in.th/white-cat) เมื่อเกิดการ mutation ยีนส์ที่ได้จึง โดนนิยามใหม่ กลายเป็น cs/cs นั้นเอง และนอกจากนี้ ยังมี cb/cb อีกตัว หรือ เรียกว่า Sepia Gene ซึ่งเป็นยีนส์ที่ให้ลักษณะคล้ายๆกับ cs/cs แต่มีความขี้เกียจมากกว่า หรือก็คือ มันไม่ค่อยทำหน้าที่ทำให้สีตามตัวของนางไม่เป็นสีขาว แต่เป็นแค่สีจางๆ แต่จุดแต้มก็ยังคงเป็นสีเข้มเหมือนกัน ซึ่งพบใน Burmise cat หรือ แมวพม่านั้นเอง

{% include aligner.html images="https://drive.google.com/uc?export=view&id=1G5669qTXvwIaxI_X2kGQSF87jmj_Pqxo" column=1 %}

เพราะเหตุนี้ จึงเกิดเป็นการแบ่งชนชั้นภายในกลุ่ม colorpoint pattern เป็น 3 กลุ่ม คือ
1. **cs/cs : Pointed pattern** มีความแตกต่างระหว่างจุดสีเข้มและสีจางมาก (high contrast) ซึ่งพบในแมวพันธุ์ Siamse, Himalayan, Birman, ...

{% include aligner.html images="https://drive.google.com/uc?export=view&id=17VRKmMVv0RNkAyCfEm03_8OxFlh6j36r" column=1 %}

2. **cs/cb : Mink pattern** มีความแตกต่างระหว่างจุดสีเข้มและสีจางปานกลาง (intermediate contrast) พบในแมวพันธุ์ Tonkinese

{% include aligner.html images="https://drive.google.com/uc?export=view&id=1AaFmvii-jPmoF2h75jzgHLSKPsj1Mn7s" column=1 %}

3. **cb/cb : Sepia pattern** มีความแตกต่างระหว่างจุดสีเข้มและสีจางน้อย (low contrast) พบในแมวพันธุ์ Burmese

{% include aligner.html images="https://drive.google.com/uc?export=view&id=1p_E8DskxTJxAN0cTfrb_NSts9ydUVSlp" column=1 %}

นอกจากนี้แล้วใน colorpoint pattern ก็อาจจะสามารถพบลาย tabby ปรากฏได้ด้วยเหมือนกัน <span class="tag-en">#tabbyพ่อทุกสถาบัน</span> เราจะเรียก เจ้า colorpoint + tabby ว่า lynx

{% include aligner.html images="https://drive.google.com/uc?export=view&id=1IVXPKNMzvnBf_LkQ9e64mlFvG9j1ORSw" column=1 %}

และนอกจากนี้แล้ว ยังมีการพยายามผสมลาย colorpoint กับ white spotting gene ซึ่งทำให้เกิดแมวในลาย bicolor ใน [EP.3](http://wp.curve.in.th/bicolor) ด้วยเหมือนกัน เพื่อทำให้เกิดแมวลายแต้มที่มีจุดสีขาวเพิ่มเติม อย่างในแมวพันธุ์ Ragdoll

{% include aligner.html images="https://drive.google.com/uc?export=view&id=1-3f1EFq3F-qq0lDrQ3rEhl_2E-8ebhIN" column=1 %}

# Colorpoint is not The Nine Marks [เก้าแต้ม]

จริงๆคิดหนักอยู่เหมือนกันว่า จะเรียก Colorpoint cat เป็นภาษาไทยว่าอะไรดี เพราะว่า ถ้าเรียกว่า แมวสีแต้ม อาจจะทำให้สับสนกับ แมวเก้าแต้ม ซึ่งเป็นแมวมงคลที่มีบันทึกในสมุดข่อย เช่นเดียวกับแมววิเชียรมาศ ซึ่ง แมวเก้าแต้ม กับ แมววิเชียรมาศ ถือเป็นแมวคนละสายพันธุ์กันนะเออ เพราะ ตามบันทึกที่อ้างอิงนั้น แมวเก้าแต้ม คือ แมวสองสี (bicolor cat) ที่มีลายดำ 9 จุดนะเออ //คงไม่ทำให้สับสนกันนะ

{% include aligner.html images="https://drive.google.com/uc?export=view&id=1lnI2zDKgASMB_amIJtBJr9TyUdrdrxIc" column=1 %}
