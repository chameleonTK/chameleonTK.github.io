---
layout: post
title: "Year in Review 2017"
tags: [Archive, Year In Review]
thumbnail: "assets/feats/year-in-review-2017/cover.jpg"
author: Pakawat Nakwijit
excerpt_separator: <!--more-->
color: rgb(83 171 222)

---

## TL;DR
ตื่น อาบน้ำ ไปทำงาน กลับหอ เล่นเฟส ดูหนัง นอน แล้วก็วนๆไปเรื่อย รู้ตัวอีกที ผ่านไปแล้วอีกปี ปีหน้า 2018 แล้วขอให้ทุกคนเจอความสุขของตัวเอง เก็บมันไว้ได้นานๆ :)

<!--more-->

ย้อนกลับไปอ่าน [Year in Review 2016](http://wp.curve.in.th/year-in-reivew-2016) ปีก่อน แล้วพบว่า TODO ที่เขียนไว้แทบจะไม่ขยับเลย

ปีนี้ พบว่าตัวเองหมองลงมากกว่าทุกๆปี ความรู้สึกแย่ๆ ลอยมาในหัวบ่อยมากขึ้น ส่วนหนึ่งคงมาจากความคิดที่ว่า เราเก่งไม่มากพอที่จะสู้กับคนอื่นได้ ส่วนที่เราได้มาบ่อยๆ จริงๆแล้วคนอื่นก็ทำได้กันทั้งนั้น

พยายามพลักความคิดพวกนี้ออกไปจากหัวบ่อยๆ แต่หลายๆอย่างมันย้ำให้คิดถึงเรื่องนี้บ่อยขึ้นๆ มีคำพูดหนึ่งบอกว่า


<div class="blockquote">
เราคิดว่ามันเป็นลูปของชีวิตอะ มีช่วงที่รู้สึกมั่นใจ ช่วงขี้แพ้ ช่วงนึงอาจยาวเป็นปีๆ แต่มันจะวนไปเรื่อยๆ แค่เราคอยประคองตัวเองให้ผ่านไปอย่างมีสติน่าจะโอเคมั้งฮะ ✌ -- @ratitada
</div>

หวังว่าช่วงเวลาขี้แพ้นี้ จะผ่านไปได้ด้วยดี ตอนนี้กลัวล้มแล้วพบว่าตัวเองไม่กล้าจะลุกต่อไป

นอกจากบรรยากาศหมองๆในหัว จริงๆแล้ว 2017 ก็มีบรรยากาศที่ดีอยู่เหมือนกัน ตั้งแต่ต้นปี ปีนี้มีโอกาสได้ไปเที่ยวกับเพื่อนๆเยอะพอดู เดินป่าดอยหลวงเชียงดาว ไปดำน้ำที่หลีแป๊ะ ไปล่องแก่งน้ำว้าที่ตาก ไปนอนดูนาขั้นบรรไดที่ป่าปงเปียง ทุกทริป สนุกมากๆ เฮฮา มีเรื่องให้เล่าได้อีกเป็นปีๆ

{% include aligner.html images="https://drive.google.com/uc?export=view&id=13_GBqC1R9YvPR-juRnh5gjk08J9FPNKe,https://drive.google.com/uc?export=view&id=1l5rU57xeRJFs3kEJZcHIblsIyhOZ3w9Z,https://drive.google.com/uc?export=view&id=1Fda2gLPtcM-XlFtKz940MlH3zxx68REN,https://drive.google.com/uc?export=view&id=1gqmCPEKPx4wQ_rU3gLPmVp8pFpDOvN5K,https://drive.google.com/uc?export=view&id=1-1490DR9hQ3bFB73oMT78f87kInGfG6F" column=2 %}


แต่ก็มีทริปนึง เป็นทริปง่ายๆ แต่ไม่น่าเชื่อว่ามีผลกับ /me มาตลอดทั้งปี คือ ทริป <span class="tag-en"><span class="tag-en">#หลับตาฝันถึงบ้านกง</span></span> ไปวังน้ำเขียว ทริปง่ายๆไม่ได้แอดเวนเจอร์ เดินป่าอะไรนะ นอน กิน นอน แต่ เป็นทริปแรกที่ได้เล่นบอร์ดเกมส์ ได้เล่น carcassonne ได้เล่น catan สนุกจนลืมไม่ลง

{% include aligner.html images="https://drive.google.com/uc?export=view&id=1akJZzXDr2FZdyWlkymQbCLAaXfK1VrwZ" column=1 %}

กลายเป็นว่า ปีนี้กลายเป็นปีแห่งบอร์ดเกมไปตอนไหนก็ไม่รู้ สมัครสมาชิกไปอยู่กับลัทธิบอร์ดเกมส์ ไปเล่นบอร์ดเกมกับคนนู้นทีคนนี้ที บ่อยมาก

{% include aligner.html images="https://drive.google.com/uc?export=view&id=159jKo7NeiihQc80tHDNZp1QtKWtexwAU,https://drive.google.com/uc?export=view&id=10ICIwNNk0U3TXgISN_Rr-b8pVMopS0kM,https://drive.google.com/uc?export=view&id=1verCDaW8-At2og_wBQtSOaUewJ9nebE0,https://drive.google.com/uc?export=view&id=1yMGDlbQUQag-GMXRSp7Hqnrjfvdwbf0t,https://drive.google.com/uc?export=view&id=1Foka-bYXBnnw2L2aa2k93Q4L8gMMKyEe" column=1 %}

จนมาปลายปี ถึงกับได้ลงแข่งออกแบบบอร์ดเกม แถมยังได้เป็น 10 ทีมสุดท้าย เห้ยย น่าตื่นเต้นมาก [ทีมสายฟ้า เกมสายฝน] //จะประกาศผล มค. 2018 นี้

{% include aligner.html images="https://drive.google.com/uc?export=view&id=1P5gbBSWSvmWolxhkko43dfa00TUFrWb8" column=1 %}

ฝั่งชีวิตส่วนตัว สิ่งที่พัฒนาขึ้น คือ ภาษาอังกฤษ ฝึกอ่านมาก ฝึกฟังมาก ตอนนี้เวลาว่างกลายเป็นเปิด youtube ฟังนู้นนี้ตลอด พักหลังเริ่มพบว่า ตัวเองเริ่มฟังแบบไม่มี subtitle ได้บ้างเหมือนกัน รู้สึกมั่นใจมากขึ้น

จริงๆ /me ลงทุนไปกับการเรียนภาษาเยอะพอสมควร แต่ที่น่าเสียดาย คือ ไม่ได้ลงทุนกับสถาบันที่ดี ลงเรียนไป 2 สถาบัน ไม่ค่อยได้ผลทั้งคู่ แต่ที่จำไม่ลืมเลย คือ ที่ Engf*nit* จริงๆ ที่นี้สอนไม่ห่วยเลยนะ แต่ที่น่าเสียดาย คือ อาจารย์ที่นั้นไม่ค่อยมีวุฒิภาวะสักเท่าไร ประกอบกับ /me ที่เป็นคนเรื่องเยอะ ก็เลยมีเรื่องกัน ปีใหม่แล้ว ก็ได้แค่อโหสิกรรมให้ ตายไปจะได้ไปเกิดใหม่ดีๆ //ผิด

อีกเรื่องที่เป็นจุดพีคของปีนี้ ก็คือ คุณยายเสีย จริงๆแล้วท่านก็อายุมากแล้วนะ 90+ ส่วนตัวยังคิดอยู่เลยว่า ท่านเหนื่อยมามากพอแล้ว ดีที่ว่า ครอบครัวฝั่งแม่ทุกคนรู้กันอยู่แล้วว่าคงอีกไม่นาน เหมือนทุกคนจะเตรียมตัวรับมือกับเหตุการณ์นี้ได้เป็นอย่างดี

{% include aligner.html images="https://drive.google.com/uc?export=view&id=1rVwKWjjHbo2BguVKV12qetxIBXVleSxl" column=1 %}

หลังจากนั้น ปลายปี ร.9 สวรรคต เป็นบรรยากาศที่ทุกอย่างเงียบมาก เป็นวันที่ดูเหมือนว่า ทุกอย่างเป็นสีเทาๆ ทุกอย่างเคลื่อนที่ไปแบบช้าๆ

แต่เพราะงานพระราชพิธีของพระเจ้าอยู่หัว ร.9 ทำให้ปีนี้ ที่บ้านขึ้นมาเยี่ยมที่กรุงเทพบ่อยมาก ขึ้นมาเที่ยวบ้าง ขึ้นมากราบพระศพบ้าง ขึ้นมาดูพระเมรุมาศบ้าง งานนู้นนี้ เป็นเรื่องที่ดีที่ทำให้ /me ได้มีโอกาสยิ้มบ้าง ตอนนี้ครอบครัวกลายเป็นเชือกเส้นสำคัญของชีวิตไปแล้ว

{% include aligner.html images="https://drive.google.com/uc?export=view&id=1cS9hi5hlqjGzj3RngCiGIj5bH6yG9IZP" column=1 %}

อีกหนึ่งงานที่ทำในช่วงปี 2017 คือ TEDxKasetsartU เป็นครั้งแรกที่ได้ร่วมงานกับคนหลากหลายสาขา จัดงานให้คนภายนอกมาฟัง เป็นงานใหญ่เหมือนกัน ซึ่ง /me ทำหน้าที่เป็น curator เลยได้มีโอกาสคุยกับ speakers เยอะพอสมควร หลายๆคนเจ๋งมากๆ ตั้งแต่การแสดงออกไปจนถึงความคิด ขอบคุณทีม curator ถึงจะทุลักทุเล แต่ไม่น่าเชื่อว่าเราทำมันได้ :)

{% include aligner.html images="https://drive.google.com/uc?export=view&id=1yDWBd3Y6lsYsD7cuBzP0P6YlECoVgfrb" column=1 %}

ส่วนเรื่องการเรียนต่อ อย่างที่เคยเขียนไปแล้วในปีที่แล้ว ตอนนี้ได้ทุน กพ. แต่ปัญหาก้อนใหญ่ที่ต้องเจอ คือ คะแนนภาษา ไม่นึกว่าปัญหานี้มันจะหนักหนามาก ท้อมาก เริ่มถอย ไม่แน่ใจเหมือนกันว่าควรจะทำยังไงดี ส่วนตัวคะแนนภาษาก็ไม่ได้ขี้เหร่นะ เพียงแต่ว่า มันไม่อยู่ในเกณฑ์มหาลัยที่ใจอยากได้ //เรื่องมากอีก

ตอนนี้ ได้มาแล้ว 1 offer แต่จะลองสู้อีกที เผื่อจะมีโอกาสที่ใหญ่กว่านี้ เฮือกสุดท้ายนี้ ก็ได้แต่ให้กำลังใจตัวเองว่า ทำได้ หลอกตัวเองว่า เรายังเหลืออีกแค่ speaking 0.5 คะแนน เท่านั้นเอง

จริงๆแล้ว เพราะคะแนนภาษานี้แหละ มีอยู่ช่วงนึงที่ขอพี่ๆทำงานเป็น part time ได้มีเวลาไปเรียนมากขึ้น แต่ท้ายที่สุดก็กลับไปเป็น full time เหมือนเดิม เพราะว่า ไม่มีเงินเที่ยว แฮะๆๆ

เรื่องบล๊อค ตามที่คิดว่าใน TODO ของปีที่แล้ว อยากมีเพจเล็กๆของตัวเอง ปีนี้ลองสร้างไปพักนึง แต่สุดท้ายก็ล่ม การทำเพจมันยากอยู่เหมือนกันนะ ในหนึ่งวัน ไม่รู้ว่าจะต้องเอา content อะไรมาลง แต่ยังดีที่ว่า ปีนี้เขียนบล๊อคมากขึ้น มียอดวิวรวมทั้งปีมากกว่าปีก่อนเท่าตัว แต่น่าเสียดายที่ว่า กระแสทาสแมวเริ่มเงียบลงไปมาก คาเฟ่แมวปิดตัวลงไปมาก แมวดังๆหลายตัวทยอยจากโลกไปแล้ว อย่างเพจ [โจโฉแมวหน้ามึน](https://www.facebook.com/jochothecat/), แพนดาด้า

{% include aligner.html images="https://drive.google.com/uc?export=view&id=1VV5-qBzmkEZW-NpZ6z_nbkATttpcBKsn" column=1 %}

สุดท้ายคือ เรื่องการงาน ปีนี้ยังคงเหมือนเดิม ทำงานอยู่ที่ Maxile co.,ltd. มีคนเก่าจากไป มีคนใหม่เข้ามา มีน้องฝึกงานเพิ่มมา 2 คน มีน้องใหม่มาอีก 2 คน บริษัทเริ่มขยายใหญ่ขึ้น งานหลายแบบมากขึ้น ได้ใช้ Wordpress จริงจังมากขึ้น ตอนนี้พบว่า มันก็ทำได้เยอะพอตัว เสียอย่างเดียวคือมันช้า แต่สะดวกมากสำหรับโปรเจคเล็กๆ

หลักๆปีนี้ กลายเป็นคนทำ backend ไปซะมาก เจ๋งดีเหมือนกัน

{% include aligner.html images="https://drive.google.com/uc?export=view&id=1B8d53EovhS6FEXx_AC7hNtKkiV8Qx68i" column=1 %}

// นึกขึ้นได้ ว่าอยากเพิ่ม

# Lesson 2017

* การใช้เงิน อยู่ๆกลายเป็นว่า ปีนี้ติดหนี้บัตรเครดิตก้อนโต จ่ายนู้นนี้ไปเยอะมากๆ หลายอย่างเหมือนจะเกินตัวไปหน่อย ต้องระมัดระวังมากกว่านี้

* เราอยู่ตัวคนเดียวได้ แต่อย่าปล่อยให้ตัวเองอยู่คนเดียวมากไป

* ปล่อยวางบ้าง คนใกล้ตัวหลายคนคงรู้ว่า /me เป็นคนเรื่องมากสุดๆ จะต้องระมัดระวังมากกว่านี้

* ครอบครัว คือ สิ่งที่สำคัญที่สุด

* มาลอง IF กันเถอะ

# Next Target to Do in 2018

* สิ่งแรกที่ต้องทำให้ได้ คือ ไปเรียนต่อ อีกนิดเดียวเอง สู้! Feb นี้รู้กัน

* จะต้องเขียนบล๊อคมากขึ้น ปีนี้เขียนบล็อคภาษาอังกฤษไปบ้าง ดีเหมือนกัน พัฒนาตัวเองต่อไป

* จัดทริปไปอินเดีย เป็นสิ่งที่เป็นความฝันมากๆ อยากไป ชอบบรรยากาศ อยากไปเรียนรู้ ตอนนี้กำลังชวนเพื่อนไปเดิน ABC หวังว่ามันจะเป็นจุดเริ่มต้นที่ดี

* เรียนแต่งรูป เรียนถ่ายรูป ปีนี้ตะลอนๆไปกับ TG-4 ก็ไม่ได้แย่นะ แต่เห็นภาพสวยๆของคนอื่นแล้วก็อยากทำได้บ้าง

* พยายามยิ้มให้มากขึ้น มีความสุขให้มาก ไม่แน่อาจจะมีสักวันที่จะไปคุยกับหมอ

* ยังมีที่เที่ยวในไทยอีกหลายที่ที่อยากไปเลยนะ อยากจะเก่งมากพอที่จะเดินทางคนเดียวได้

* เก็บเงินให้มาก แต่ดูเหมือนว่ามันขัดกับข้อด้านบนแฮะ

// TODO แทบจะเหมือนกับปีก่อนเลย