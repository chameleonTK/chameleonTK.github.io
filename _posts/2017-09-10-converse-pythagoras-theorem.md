---
layout: post
title: Proof of The Converse of Pythagoras’ theorem
tags: [Archive, Mathematics]
thumbnail: "assets/feats/converse-pythagoras-theorem/elements-euclid.jpg"
author: Pakawat Nakwijit
excerpt_separator: <!--more-->
color: rgb(19, 196, 165)
---

## TL;DR
ถ้าพูดถึง Pythagoras' theorem หรือ ทฤษฎีบทสามเหลี่ยมอันโด่งดัง ก็คงจะไม่ยากที่จะทำให้นึกถึงสมการ a2+b2 = c2  ไม่ว่าจะเป็นการออกแบบตึกสูง ไปจนถึง คนทำเกมส์ แต่อย่างหนึ่งที่น่าเสียดาย คือ น้อยคนนักที่จะนึกถึง The Converse of Pythagoras' theorem หรือ บทกลับของพีทากอรัส

<!--more-->

{% include aligner.html images="https://drive.google.com/uc?export=view&id=1mMCZZ524tULC3shLpH4bNWLS6OImNLzo" column=1 %}

ถ้าพูดถึง Pythagoras' theorem หรือ ทฤษฎีบทสามเหลี่ยมอันโด่งดัง ก็คงจะไม่ยากที่จะทำให้นึกถึงสมการนี้

$$ a^{2}+b^{2} = c^{2}$$

แน่นอนว่า สมการนี้เป็นสมการที่ใช้กันในทุกๆศาสตร์ ไม่ว่าจะเป็นการออกแบบตึกสูง ไปจนถึง คนทำเกมส์ แต่อย่างหนึ่งที่น่าเสียดาย คือ น้อยคนนักที่จะนึกถึง The Converse of Pythagoras' theorem หรือ บทกลับของพีทากอรัส

เดิมทีแล้วถ้าย้อนกลับไปสมัยมัธยม <span class="tag-en">#มันก็นานแล้วนะ</span> ตอนที่เริ่มเรียนเรขาคณิตแรกๆ ภาพที่คุ้นหูคุ้นตา ของ Pythagoras' theorem คือ ประโยคประมาณนี้

> The square of the hypotenuse (the side opposite the right angle) is equal to the sum of the squares of the other two sides -- <a href="https://en.wikipedia.org/wiki/Pythagorean_theorem">Wiki</a>

หรือ ถ้าพูดเชิงคณิตศาสตร์มากขึ้น ก็คือ

> ถ้า "มีรูปสามเหลี่ยม ABC มุมฉากโดยมีแต่ละด้านยาว a, b, c และ c เป็นความยาวของด้านตรงข้ามมุมฉาก" แล้ว $$ a^{2}+b^{2} = c^{2}$$

เห็นอะไรที่ชัดเจนขึ้นรึยัง? ความจริงแล้วเราพบว่า สิ่งที่เราเรียนๆกันมาตลอดเป็นแค่ด้านหนึ่งของ Pythagoras' theorem ที่พูดถึง $$ p \rightarrow q $$

บทพิสูจน์มากมายที่เห็น มักจะพูดถึงเฉพาะในด้านนี้ด้านเดียว แล้วลืมกันไปเลยว่าจริงๆแล้ว Pythagoras' theorem สามารถเป็น $$ p \leftrightarrow q $$ ได้

# The Converse of Pythagoras' theorem

ถึงแม้ว่าจะไม่ค่อยมีคนพูดถึงมากเท่าไรนัก จริงๆแล้วเจ้าบทกลับนี้เป็นอีกหนึ่งส่วนสำคัญในการคำนวนในหลายๆงาน เพราะเป็นสมการที่ใช้ในการตรวจสอบความเป็นมุมฉากได้เป็นอย่างดี

> For any triangle with sides a, b, c, if $$a^{2}+b^{2} = c^{2}$$ then the angle between a and b is a right angle.

พูดกันตามความจริงแล้ว ในการสร้างพีระมิดที่มักมีคนพูดว่า ชาวอียิปต์ใช้ Pythagoras' theorem ในการตัดหินให้เป็นมุมฉาก เป็นคำพูดที่ไม่จริงสักทีเดียว เพราะในการตรวจสอบความเป็นมุมฉากนั้นจริงๆแล้วเขากำลังใช้ The Converse of Pythagoras' theorem ต่างหาก!!

# Let's Proof

และวันนี้เราจะมาเติมเต็มช่องว่างที่ขาดไป ในการพิสูจน์ Pythagoras' theorem ด้วยการพิสูจน์ Converse ของมันไปพร้อมๆกัน
เป้าหมายของวันนี้ คือ

> ถ้า "มีรูปสามเหลี่ยม ABC โดยมีแต่ละด้านยาว a, b, c และ $$ a^{2}+b^{2} = c^{2}$$" แล้ว "สามเหลี่ยม ABC จะต้องเป็นสามเหลี่ยมมุมฉาก" (1) 

หรือ ถ้าพูดกลับกัน คือ

> ถ้า "สามเหลี่ยม ABC ไม่เป็นสามเหลี่ยมมุมฉาก แล้ว "$$ a^{2}+b^{2} \neq c^{2}$$" (2) 

กลับมาทบทวนกันอีกซักหน่อย

ถ้า "มีรูปสามเหลี่ยม ABC มุมฉากโดยมีแต่ละด้านยาว a, b, c และ c เป็นความยาวของด้านตรงข้ามมุมฉาก" แล้ว "$$ a^{2}+b^{2} = c^{2}$$" (3)

เพราะว่าในบทพิสูจน์ของ Pythagoras' theorem เองไม่ได้อ้างอิงใช้ converse เราจึงสามารถใช้ตัวมันเองเพื่อมาพิสูจน์ได้

ต่อมาถ้าเราเชื่อว่า (2) ไม่จริง แปลว่า

**Claim:** สามารถสร้างสามเหลี่ยม ABC ที่ไม่เป็นสามเหลี่ยมมุมฉาก แต่ $$ a^{2}+b^{2} = c^{2}$$ (4) ได้

<span style="color:red">** (4) เป็นจริง ก็ต่อเมื่อ (3) จะไม่เป็นจริง **</span>

เริ่มต้นจากการสร้างสามเหลี่ยม ABC ที่ไม่เป็นสามเหลี่ยมมุมฉาก ดังนั้นเราจะแยกไปเป็น 2 กรณี คือ

# 1. Obtuse triangle สามเหลี่ยมมุมป้าน

เริ่มต้นจากการสร้างสามเหลี่ยม ABC เป็นสามเหลี่ยมมุมป้าน จากนั้นลากเส้นตั้งฉาก และกำหนดความยาวแต่ละด้าน ตามรูป

{% include aligner.html images="https://drive.google.com/uc?export=view&id=1liIbnLy_Go2Fm3y1al721zF3lzmym4kb" column=1 %}

จากนั้นใช้ (3) ซึ่งเป็น Pythagoras' theorem จะได้ว่า

$$ b^{2} = m^{2} + n^{2} - (5) $$

$$ c^{2} = (a+m)^{2} + n^{2} - (6)$$

จาก Claim (4) กำหนดให้ $$ a^{2}+b^{2} = c^{2}$$ เป็นจริง แล้วแทนค่า (5), (6)

$$
(a+m)^{2} + n^{2} = a^{2}+ m^{2} + n^{2}\\\\
a^{2} + 2am + m^{2} + n^{2} = a^{2}+ m^{2} + n^{2}\\\\
2am = 0\\\\
$$

แต่ทั้ง a และ m ต่างเป็นความยาวของด้านสามเหลี่ยม จึงไม่สามารถเป็นค่า 0 ได้ contradiction!

ปล. ถ้า a = 0 แล้ว ABC จะเป็นแค่เส้นตรง และถ้า m = 0 แล้ว ABC จะเป็นสามเหลี่ยมมุมฉาก

# 2. Acute triangle สามเหลี่ยมมุมแหลม

กลับที่ดูทางด้านสามเหลี่ยมมุมป้านมุมแหลมบ้าง เริ่มต้นเช่นเดียวกัน ตามรูป

{% include aligner.html images="https://drive.google.com/uc?export=view&id=1laXguUor84Ra_TETYtLnGZePbZLJQ2lU" column=1 %}

จากนั้นใช้ (3) ซึ่งเป็น Pythagoras' theorem จะได้ว่า

$$ c^{2} = m^{2} + k^{2} - (5)$$

$$ b^{2} = k^{2} + n^{2} - (6)$$

จาก Claim (4) กำหนดให้ $$ a^{2}+b^{2} = c^{2}$$ เป็นจริง ดังนั้น

$$

(m+n)^{2} + k^{2} + n^{2} = m^{2}+ k^{2}\\
m^{2} + 2mn + n^{2} + k^{2} + n^{2} = m^{2} + k^{2}\\
2mn + 2n^{2} = 0\\
2n(m+n) = 0\\
$$

แต่ทั้ง m และ n ต่างเป็นความยาวของด้านสามเหลี่ยม จึงไม่สามารถเป็นค่า 0 ได้ ดังนั้น $$ m+n \neq 0$$ และ $$ n \neq 0$$ contradiction!

ดังนั้นจึงสามารถสรุปได้ว่า

**Claim:** สามารถสร้างสามเหลี่ยม ABC ที่ไม่เป็นสามเหลี่ยมมุมฉาก แต่ $$ a^{2}+b^{2} = c^{2}$$ ไม่เป็นจริง

และ

ถ้า "มีรูปสามเหลี่ยม ABC โดยมีแต่ละด้านยาว a, b, c และ $$ a^{2}+b^{2} = c^{2}$$" แล้ว "สามเหลี่ยม ABC จะต้องเป็นสามเหลี่ยมมุมฉาก"

**QED.**

# Conclusion
ยังมีอีกหลายทฤษฎีที่น่าตื่นเต้น อยากจะเขียนอีกเยอะเลย จริงๆแล้วคณิตศาสตร์เป็นเรื่องที่สนุกมากๆ ถ้าเข้าใจแล้วคิดอย่างเป็นระบบ ถึงแม้ว่าจะมีคนพิสูจน์ว่า "Mathematics is not conplete" แต่มันก็ยังน่าตื่นเต้นที่จะได้เจออะไรใหม่ๆตลอดเวลา
